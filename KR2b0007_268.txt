# -*- mode: mandoku-view -*-
#+TITLE: 資治通鑑
#+DATE: 2015-09-23 10:01:54
#+PROPERTY:  LASTPB  <MD KR2b0007_WYG_294-1a>
#+PROPERTY:  LASTPB  <PB KR2b0007_SBCK_290-22a>
#+PROPERTY: LASTPB  <md:KR2b0007_WYG_267-1a>
#+PROPERTY: JUAN 268
<md:KR2b0007_WYG_268-1a>¶
<pb:KR2b0007_SBCK_268-1a>
資治通鑑卷二百六十八
　　臣司馬　光　奉¶　勑編集
　　¶　後梁紀三(起重光協洽三月盡昭陽/作噩十一月凡二年有竒)
　　¶　　太祖神武元聖孝皇帝下¶
乾化元年三月乙酉朔以天雄留後羅周翰為節度使¶
　清海靜海節度使兼中書令南平襄王劉隱病亟¶表
其弟節度副使巖權知留後丁亥卒巖襲<md:KR2b0007_WYG_268-1b>¶位　岐王聚
兵臨蜀東鄙蜀主謂羣臣曰自茂貞為朱¶溫所困吾常振其
乏絶今乃負恩為冦誰為吾¶擊之兼中書令王宗侃請行
蜀主以宗侃為北¶路行營都統司天少監趙温珪諫曰
<pb:KR2b0007_SBCK_268-1b>
茂貞未犯邊諸將¶貪功深入糧道阻逺恐非國家之利
蜀主不聽¶以兼侍中王宗祐太子少師王宗賀山南節
度使唐¶道襲爲三招討使左金¶吾大將軍王宗紹爲宗
祐之副帥步騎十二萬代岐<md:KR2b0007_WYG_268-2a>¶壬辰宗侃等發成都旌旗
數百里　岐王募華原¶賊帥温韜以爲假子以華原爲
耀州美原爲鼎州¶¶¶置義勝軍以韜爲節度使使帥邠岐¶
兵冦長安詔感化節度使康懐貞忠武節度使牛存節¶
以同華河中兵討之己酉懷貞等奏擊韜於車度走之¶
　夏四月乙卯朔岐兵冦蜀興元唐道<md:KR2b0007_WYG_268-2b>¶襲擊却之　上
以久疾五月甲申朔大赦¶　甲辰以清海留後劉巖爲
節度使<md:KR2b0007_WYG_268-3a>¶巖多延中國士人置於¶幕府出爲刺史刺史無
<pb:KR2b0007_SBCK_268-2a>
武人　蜀主如利州命太子監¶國六月癸丑朔至利州
　燕王守光¶嘗衣赭袍顧謂將吏曰今天下大亂¶英雄
角逐吾兵彊地險亦欲自帝何如孫鶴曰今内難¶新平
公私困竭太原窺吾西契¶丹伺吾北遽謀自帝未見其
可大王但養士愛民¶訓兵積榖德政旣修四方自服矣
守光不恱又使人諷<md:KR2b0007_WYG_268-3b>¶鎮定求尊已為尚父趙王鎔以告
晉王晉王怒欲伐之¶諸將皆曰是為惡極矣行當族滅
不若陽為推尊以稔¶之乃與鎔及義武王處直昭義李
嗣昭振武周德¶威天德宋瑤六節度使共奉冊¶推守光
為尚書令尚父守光不寤以為六鎮實畏已益¶驕乃具
表其狀曰晉王等推臣臣荷陛下厚恩未¶之敢受竊思
<pb:KR2b0007_SBCK_268-2b>
其宜不若陛下授臣河北都統則并鎮不¶足平矣上亦
知其狂愚乃以守光為河北<md:KR2b0007_WYG_268-4a>¶道採訪使遣閤門使王¶瞳
受㫖史彥羣冊命之¶守光命僚屬草尚父采訪使受冊
儀乙卯僚屬取唐冊¶太尉儀獻之守光視之問何得無
郊天改元之事對曰¶尚父雖貴人臣也安有郊天改元
者乎守光怒投之於¶地曰我地方二千里帶甲三十萬
直作河北天子誰能¶禁我尚父何足為哉命趣具即帝
位之儀械繫瞳¶彥羣及諸道使者於獄旣而皆釋之<md:KR2b0007_WYG_268-5a>¶帝命楊師厚將兵三萬屯邢州　蜀諸將擊岐¶兵屢破
之秋七月蜀主西還留御營使昌王宗鐬屯利¶州辛
丑帝避暑於張宗奭第¶亂其婦女殆徧宗奭子繼祚不
<pb:KR2b0007_SBCK_268-3a>
勝憤¶恥欲弑之宗奭止之曰吾家頃在河陽為李罕之<md:KR2b0007_WYG_268-5b>¶所圍啗木屑以度朝夕頼其救¶我得有今日此恩不可
忘也乃止甲辰還宫　趙王鎔¶以楊師厚在邢州甚懼¶
㑹晉王于承天軍晉王謂鎔父友也事之甚恭¶鎔以梁
冦為憂晉王曰朱温之惡極矣天將¶誅之雖有師厚輩
不能救也脱有侵軼僕自帥衆¶當之叔父勿以為憂鎔
捧巵為壽謂晉王為四十¶六舅鎔幼子昭誨從行晉王
斷衿為盟許妻以<md:KR2b0007_WYG_268-6a>¶女由是晉趙之交遂固　八月庚申
蜀¶主至成都　燕王守光將稱帝將佐多竊議以為¶不
可守光乃置斧質於庭曰敢諫者斬孫鶴曰滄¶州之破
鶴分當死䝉王生全¶¶以至今日今日敢愛死而忘恩乎竊
<pb:KR2b0007_SBCK_268-3b>
為¶今日之帝未可也守光怒伏諸質上令軍士冎而噉
之¶鶴呼曰百日之外必有急兵守光命以土窒<md:KR2b0007_WYG_268-6b>¶其口寸
斬之甲子守光即皇帝位國號大燕改元¶應天以梁使
王瞳為左相盧龍判官齊涉為右相史彦¶羣為御史大
夫受冊之日契¶丹䧟平州燕人驚擾¶　岐王使劉知¶俊
李繼崇將兵擊蜀乙亥王宗侃王宗賀唐道襲王宗¶紹
與之戰於青泥嶺¶蜀兵大敗馬步使王宗浩奔興州溺
死於江道<md:KR2b0007_WYG_268-7a>¶襲奔興元先是步軍都指揮使王宗綰城西
縣號安逺¶軍宗侃宗賀等收散兵走保之知俊¶繼崇追
圍之衆議欲弃興元道襲曰無興元則無安逺¶利州遂
為敵境矣¶吾必以死守之蜀主以昌王宗鐬為應援招
<pb:KR2b0007_SBCK_268-4a>
討¶使定戎團練使王宗播為四招討馬步都指揮使¶將
兵救安逺軍壁於廉¶讓之間<md:KR2b0007_WYG_268-7b>¶與唐道襲合擊¶岐兵大破
之於明珠曲明日又戰於鳬口斬其成州刺¶史李彦琛
　九月帝疾稍愈聞晉趙謀入冦自將拒之¶戊戌以張
宗奭為西都留守庚子帝發洛陽甲辰至衛¶州方食軍
前奏晉軍已出井陘帝遽命輦北趣邢¶洺晝夜倍道兼
行丙午至相州¶聞晉兵不出乃止相州刺史李思安不
意¶帝猝至落然無具坐削官爵　湖州刺史錢鏢酗酒
役<md:KR2b0007_WYG_268-8a>¶人恐吳越王鏐罪之冬十月辛亥朔殺都監¶潘長推
官鍾安德奔于吳　晉王聞燕王守光稱帝大¶笑曰俟
彼卜年吾當問其鼎矣張¶承業請遣使致賀以驕之晉
<pb:KR2b0007_SBCK_268-4b>
王遣太原少¶尹李承勲往承勲至幽州用鄰藩通使之
禮燕之典客¶者曰吾主帝矣公當稱臣庭見承勲曰吾
受命於¶唐朝為太原少尹燕王自可臣其境内豈可臣
它¶國之使乎守光怒囚之數日出而問之曰臣我乎承
勲<md:KR2b0007_WYG_268-8b>¶曰燕王能臣我王則我請為臣不然有死而已守光
竟¶不能屈　蜀主如利州命太子¶監國決雲軍虞候王
琮敗岐兵執其將李彦太俘斬三千五百級乙卯捉生
將彭君集破岐二寨俘¶斬三千級王宗侃遣裨將林思
諤自中巴間行至泥溪¶¶見蜀主告急蜀主命開道都指¶
揮使王宗弼將兵救安逺及劉知俊戰于斜谷破之¶
甲寅夜帝發相州乙卯至洹水是夜邊吏言<md:KR2b0007_WYG_268-9a>¶晉趙兵南
<pb:KR2b0007_SBCK_268-5a>
下帝即時進軍丙辰至魏縣¶或告云沙陀¶至矣士卒恟
懼多逃亡嚴刑不能禁旣而復告云無冦¶上下始定戊
午貝州奏晉兵冦¶東武尋引去帝以夾寨柏鄉屢失利¶
故力疾北巡思一雪其恥意鬱鬱多躁忿¶功臣宿將往
往以小過被誅衆心益懼<md:KR2b0007_WYG_268-9b>¶旣而晉趙兵竟不出¶十一月
壬午帝南還　燕主守光集將吏謀¶攻易定幽州參軍
景城馮道以為未可守¶光怒繫獄或救之得免道亡奔
晉張承業薦於晉王以¶為掌書記丁亥王處¶直告難于
晉　懷州刺史開封段明逺妹為美人¶戊子帝至獲嘉
明逺饋獻豐備帝¶悅　庚寅保塞節度使高萬<md:KR2b0007_WYG_268-10a>¶興奏遣
都指揮使高萬金將兵攻鹽州刺史高行存降¶¶¶¶¶¶　壬辰
<pb:KR2b0007_SBCK_268-5b>
帝至洛陽疾¶復作　蜀王宗弼敗岐兵於金牛拔十六<md:KR2b0007_WYG_268-10b>¶寨俘斬六千餘級擒其將郭存等丙申王宗鐬王宗播¶
敗&KR0302;兵於黄牛川擒其將蘇厚等丁酉蜀主自利州如¶
興元援軍旣集安逺軍望其旗王宗侃等鼓¶譟而出與
援軍夾攻岐兵大破之拔二十一寨斬其將¶李廷志等
己亥岐兵解圍遁去唐道襲先伏¶兵於斜谷邀擊又破
之庚子蜀主西還岐王¶左右石簡顒讒劉知俊於岐王
王奪其兵李繼崇¶言於王曰知俊壯士窮來歸我不宜以
讒廢之王為之<md:KR2b0007_WYG_268-11a>¶誅簡顒以安之繼崇召知俊舉族居于
秦州¶　戊申燕主守光將兵二萬¶冦易定攻容城王處
直告急于晉¶　十二月乙卯以朗州留後馬賨為永順
<pb:KR2b0007_SBCK_268-6a>
節度使同平章¶事　鎮南留後盧延昌遊獵無度百勝
軍¶指揮使黎球殺之自立將殺譚全播全播稱疾請老
乃¶免丙辰以球為虔州防禦使未幾球卒牙將李彦¶圖
代知州事全播愈稱疾篤劉巖聞全播病發兵攻韶<md:KR2b0007_WYG_268-11b>¶州
破之刺史廖爽奔楚楚王¶殷表為永州刺史　丁巳蜀
王至成都　戊¶午以靜海留後曲美為節度使　癸亥
以靜江行軍司¶馬姚彥章為寧逺節度副使權知容州
從楚王殷之請¶也劉巖遣兵攻容州殷遣都指揮使許
德勲以桂州兵¶救之彦章不能守乃遷容州士民及其
府藏奔長沙巖¶遂取容管及高州　甲子晉¶王遣蕃漢
馬步緫管周德威將兵三萬攻燕以救易定<md:KR2b0007_WYG_268-12a>¶　是嵗蜀
<pb:KR2b0007_SBCK_268-6b>
王以内樞密使潘炕為武泰節度使¶炕從弟宣徽南院
使峭為内樞密使¶
二年春正月德威東出飛狐¶與趙王將王德¶明義武將
程巖㑹于易水丙戌三鎮兵進¶攻燕祁溝關下之¶戊子
圍涿州¶刺史<md:KR2b0007_WYG_268-12b>¶劉知温城守劉守竒之客劉去非大呼於
城下¶謂知温曰河東小劉郎來為父討賊何豫汝事¶而
堅守邪守竒免胄勞之知¶温拜於城上遂降周德威疾
守竒之功譛諸晉王¶王召之守奇恐獲罪與去非及進
士趙鳳來¶奔上以守竒為博州刺史去非鳳皆幽州人
也先是燕¶主守光籍境内丁壯悉文面為兵雖士人亦
不免鳳詐為¶僧奔晉守奇客之丁酉德威至幽州城下
<pb:KR2b0007_SBCK_268-7a>
守光來<md:KR2b0007_WYG_268-13a>¶求救二月帝疾小愈議自將擊鎮定以救之
帝聞岐¶蜀相攻辛酉遣光祿卿盧玭等使于蜀遺蜀主
書¶呼之¶為兄　甲子帝發洛陽從官以帝誅戮無常多
憚行帝聞¶之益怒是日至白馬頓賜從官食多未至遣
騎趣之於¶路左散騎常侍孫騭右諫議大夫張衍兵部¶
郎中張儁最後至帝命撲殺之¶衍宗奭之姪也丙寅帝
至武陟<md:KR2b0007_WYG_268-13b>¶段明逺供饋有加於前丁卯至獲嘉帝追思李
思¶安去嵗供饋有闕貶柳州司户告辭稱明逺之能曰
觀¶明逺之忠勤如此見思安之悖慢何如尋長流思安
於¶崖州賜死明逺後更¶名凝乙亥帝至魏州命都招討
使宣義節度使楊¶師厚副使前河陽節度使李周彞圍
<pb:KR2b0007_SBCK_268-7b>
棗强招討應接使¶平盧節度使賀德倫副使天平留後
袁象先圍蓨縣<md:KR2b0007_WYG_268-14a>¶德倫河西胡人象先下邑人也戊寅帝
至具¶州　辰州蠻酋宋鄴昌師益皆帥衆降於楚¶楚王殷
以鄴為辰州刺史師益為溆州刺史　帝¶晝夜兼行三月
辛巳至下博南登觀津冢¶¶趙將符習引數百騎岀巡邏
不知是帝¶遽前逼之或告曰晉兵大至矣帝弃行幄亟
引兵趣棗¶强與楊師厚軍合習趙州人也<md:KR2b0007_WYG_268-14b>¶棗强城小而
堅趙人聚精兵數千守之師厚急攻之¶數日不下城壞
復修死傷者以萬數城中¶矢石將竭謀出降有一卒奮
曰賊自柏鄉䘮敗已來視¶我鎮人裂眥今往歸之如
自投虎狼之口耳¶困窮如此何用身為我請獨往試之
<pb:KR2b0007_SBCK_268-8a>
夜縋城出詣梁軍¶詐降李周彞召問城中之備對曰非
半月未易下¶也因謀曰某旣歸命願得一劒効死先登
取¶守城將首周彞不許使荷檐從軍卒得間舉檐擊<md:KR2b0007_WYG_268-15a>¶周
彞首踣地左右救至得免¶¶¶¶¶¶帝聞之愈怒命師厚晝夜急
攻丙戌拔之無¶問老幼盡殺之流血盈城初帝引兵度
河聲言五十萬<md:KR2b0007_WYG_268-15b>¶晉忻州刺史李存審屯趙州患兵少裨
將趙行實請入¶土門避之存審不可及賀德倫攻蓨縣
存¶審謂史建瑭李嗣肱曰吾王方有事幽薊無兵此來
南¶方之事委吾輩數人今蓨縣方急吾輩安得坐而視
之¶使賊得蓨縣必西侵深兾患益深矣當與公等以竒
計¶破之存審乃引兵扼下博橋使建瑭¶嗣肱分道擒生
<pb:KR2b0007_SBCK_268-8b>
建瑭分其麾下為五隊隊各百人一之¶衡水一之南宫
一之信都<md:KR2b0007_WYG_268-16a>¶一之阜城自將一隊深入與嗣肱遇梁軍¶之
樵芻者皆執之獲數百人明日㑹於下博橋皆殺之¶留
數人斷臂縱去曰為我語朱公晉王大軍至矣¶時蓨縣
未下帝引楊師厚兵五萬就賀德倫¶共攻之丁亥始至
縣西未及置營建瑭嗣肱各將三百¶騎效梁軍旗幟服
色與樵芻者雜行日且暮至德¶倫營門殺門者縱火大
譟弓矢亂發左右馳突旣暝各¶斬馘執俘而去營中大
擾不知所為斷臂者復來曰晉<md:KR2b0007_WYG_268-16b>¶軍大至矣帝大駭燒營
夜遁¶¶迷失道委曲行百五十里戊子旦乃至兾州蓨之
耕者¶皆荷鉏奮梃逐之委弃軍資器械不可勝計¶旣而
<pb:KR2b0007_SBCK_268-9a>
復遣騎覘之曰晉軍實未來此乃史先¶鋒遊騎耳帝不
勝慙憤¶由是病增劇不能乗肩輿¶留貝州旬餘諸軍始
集　義昌節度使劉繼<md:KR2b0007_WYG_268-17a>¶威年少淫虐類其父淫於都指
揮使張萬進家¶萬進怒殺之詰旦召大將周知裕告其
故萬進自稱留¶後以知裕為左都押牙庚子遣使奉表
請降亦遣使降¶于晉晉王命周德威安撫之知裕心不
自安求為景州刺史遂來奔帝¶為之置歸化軍以知裕
為指揮使凡軍士自河朔¶來者皆𨽻之辛丑以萬進為
義昌留後甲辰改義昌為¶順化軍以萬進為節度使
乙巳帝發¶具州丁未至魏州　戊申周德威遣禆<md:KR2b0007_WYG_268-17b>¶將李
存暉等攻瓦橋關其將吏及¶莫州刺史李嚴皆降嚴幽
<pb:KR2b0007_SBCK_268-9b>
州人也涉獵書傳晉王¶使傅其子繼岌嚴固辭晉王怒將
斬之教練使孟知祥¶徒跣入諫曰彊敵未滅大王豈宜
以一怒戮嚮義之士¶乎乃免之知祥遷之弟子¶李克讓
之壻也　吳鎮南節度¶使劉威歙州觀察使陶雅宣州
觀察使李遇常州刺史¶李簡皆武忠王舊將有大功以
徐温自牙將<md:KR2b0007_WYG_268-18a>¶秉政内不能平李遇尤甚¶常言徐温何人
吾未嘗識面一旦乃當國邪館驛使徐¶玠使於吳越道
過宣州温使玠説遇入見新王¶遇初許之玠曰公不爾
人謂公反遇怒曰¶君言遇反殺侍中者非反邪侍中謂
威王也¶温怒以淮南節度副使王檀為宣州制置使¶數
遇不入朝之罪遣都指揮使柴¶再用帥昇潤池歙兵納
<pb:KR2b0007_SBCK_268-10a>
檀于宣州昇州副使徐知<md:KR2b0007_WYG_268-18b>¶誥為之副遇不受代再用攻
宣州踰月不克　夏四月¶癸丑以楚王殷為武安武昌
靜江寧逺節度使洪鄂四¶面行營都統　乙卯博王友
文來朝¶請帝還東都丁巳發魏州己未至黎陽以疾淹
留¶乙丑至滑州　維州羌胡董琢¶反蜀主遣保鑾軍使
趙綽討平之　己巳帝至大梁¶　帝聞嶺南與楚相攻
甲戌以右散騎常侍韋戩等為潭¶廣和叶使往解之
戊寅帝發大梁　周德威白<md:KR2b0007_WYG_268-19a>¶晉王以兵少不足攻城晉
王遣李存¶審將吐谷渾契苾騎兵㑹之李嗣源攻瀛州
刺史¶趙敬降　五月甲申帝至洛陽疾甚　司空門下
侍郎¶同平章事薛貽矩卒　燕主守光遣其將單廷珪
<pb:KR2b0007_SBCK_268-10b>
將精¶兵萬人出戰與周德威遇於龍頭岡¶¶廷珪曰今日
必擒周楊五¶以獻楊五德威小名也旣戰見德威於陳
援槍<md:KR2b0007_WYG_268-19b>¶單騎逐之槍及德威背德威側身避之奮檛反擊¶
廷珪墜馬¶生擒置於軍門燕兵¶退走德威引騎乗之燕
兵大敗斬首三千級廷珪燕驍¶將也燕人失之奪氣
己丑蜀大赦　李遇少子為淮¶南牙將遇最愛之徐温
執之至宣州城下示之其子啼¶號求生遇由是不忍戰¶
温使典客何蕘入城以吳王命説之曰<md:KR2b0007_WYG_268-20a>¶公本志果反請
斬蕘以徇不然隨蕘納款遇乃開門請¶降温使柴再用
斬之夷其族於是諸將始畏温莫敢違¶其命徐知誥以
功遷昇州刺史知誥事温甚¶謹安於勞辱或通夕不解
<pb:KR2b0007_SBCK_268-11a>
帶温以是特愛之每謂諸子¶曰汝輩事我能如知誥乎¶
時諸州長吏多武夫專以軍旅為務不恤¶民事知誥在
昇州獨選用廉吏修明政教招延四方士¶大夫傾家貲
無所愛洪州進士宋齊丘好縱横之術<md:KR2b0007_WYG_268-20b>¶謁知誥知誥竒
之辟為推官與判官王令謀參¶軍王翃專主謀議以牙
吏馬仁裕周宗曹悰為腹¶心仁裕彭城人宗漣水人也
　閏月壬¶戌帝疾增甚謂近臣曰我經營天下三十年¶
不意太原餘孽更昌熾如此¶吾觀其志不小天復奪我
年我死諸兒非¶彼敵也吾無葬地矣因哽咽絶而復蘇¶
　高季昌濳有據荆南之志乃奏築江陵外郭增廣之<md:KR2b0007_WYG_268-21a>¶　丙寅蜀門下侍郎同平章事王鍇罷為兵部尚書
<pb:KR2b0007_SBCK_268-11b>
帝長子郴王友裕早卒次假子博王友文¶帝特愛之常
留守東都兼建昌宫使¶次郢王友珪其母亳州營倡也¶¶
為左¶右控鶴都指揮使無寵次均王友貞為東都馬步
都指揮使¶初元貞張皇后嚴整多智帝敬憚之后殂<md:KR2b0007_WYG_268-21b>¶帝
縱意聲色諸子雖在外常徵其婦入侍帝往往亂¶之友
文婦王氏色美帝尤寵之雖未以友文為太子帝¶意常
屬之友珪心不平友珪嘗有過帝撻之友珪¶益不自安
帝疾甚命王氏召友文於東都欲與之訣且¶付以後事
友珪婦張氏亦朝夕侍帝側知之密告友珪¶曰大家以
傳國寶付王氏懷往東都吾屬死無日矣夫¶婦相泣左
右或説之曰事急計生何不改圖時不可失¶六月丁丑
<pb:KR2b0007_SBCK_268-12a>
朔帝命敬翔出<md:KR2b0007_WYG_268-22a>¶友珪為萊州刺史即令之官已宣㫖未
行勑¶¶時左遷者多¶追賜死友珪益恐戊寅友珪易服微
行入左龍虎軍見¶統軍韓勍以情告之勍亦見功臣宿
將多以小過被誅¶懼不自保遂相與合謀勍以牙¶兵五
百人從友珪雜控鶴士入伏於禁中¶中夜斬關入至寢
殿侍疾者皆散走帝驚起問反者為<md:KR2b0007_WYG_268-22b>¶誰友珪曰非它人
也帝曰我固疑此賊恨不早殺之汝¶悖逆如此天地豈
容汝乎友珪曰老賊萬段¶友珪僕夫馮廷諤刺帝腹刃
出於背友珪自以敗¶氊裹之瘞於寢殿祕不發䘮遣供
奉官丁昭¶溥馳詣東都命均王友貞殺友文己卯矯詔
稱博王友¶文謀逆遣兵突入殿中頼郢王友珪忠孝將
<pb:KR2b0007_SBCK_268-12b>
兵誅之保¶全朕躬然疾因震驚彌致危殆宜令友珪權
主軍國之¶務韓勍為友珪謀多出府庫金帛賜諸軍及
百官<md:KR2b0007_WYG_268-23a>¶以取恱辛巳丁昭溥還聞友文已死乃發䘮宣遺¶
制友珪即皇帝位時朝廷新有内難中外人情忷忷¶許
州軍士更相告變匡國節度使韓建皆不之¶省亦不為
備丙申馬歩都指揮使¶張厚作亂殺建友珪不敢詰¶甲
辰以厚為陳州刺史　秋七月丁未大赦　天雄¶節度
使羅周翰幼弱軍府事皆决於牙内都指揮使潘¶晏北
面都招討使宣義節度使楊師厚軍於魏州久欲<md:KR2b0007_WYG_268-23b>¶圖之
憚太祖威嚴不敢發至是師厚館於銅臺驛¶潘晏入謁
執而殺之引兵入牙城據¶位視事壬子制以師厚為天
<pb:KR2b0007_SBCK_268-13a>
雄節度使¶¶徙周¶翰為宣義節度使以侍衛¶諸軍使韓勍
領匡國節度使　甲寅加吳越¶王鏐尚父　甲子以均王友
貞為開封尹東都留守<md:KR2b0007_WYG_268-24a>¶　蜀太子元坦更名元膺¶　丙
寅廢¶建昌宫使以河南尹張宗奭為國計使凡天下金
榖舊¶𨽻建昌宫者悉主之¶　八月龍驤軍三千人戍懷
州者¶潰亂東走所過剽掠<md:KR2b0007_WYG_268-24b>¶戊子遣東京馬步軍都指揮
使霍彦威¶左耀武指揮使杜晏球討之庚寅擊破亂軍
執其都將¶劉重遇於鄢陵甲午斬之　郢王友¶珪旣簒
立諸宿將多憤怒雖曲加恩禮終不恱告哀使¶至河中
護國節度使兾王朱友謙泣曰先帝數十年開¶創基業
前日變起宫掖聲聞甚惡吾備位藩鎮心¶竊恥之¶友珪
<pb:KR2b0007_SBCK_268-13b>
加友<md:KR2b0007_WYG_268-25a>¶謙侍中中書令以詔書自辯且徵之友謙謂使者
曰所¶立者為誰先帝晏駕不以理吾且至洛陽問罪何
以徵¶為戊戌以侍衛諸軍使韓勍為西面行營招討使
督諸¶軍討之友謙以河中附於晉以求救九月丁未以
感化¶節度使康懷貞為河中都招討使更以韓勍副之
友¶珪以兵部尚書知崇政院事敬翔太祖腹心恐其不
利¶於己欲解其内職恐失人望庚午以翔為中¶書侍郎
同平章事壬申以户部尚書李振充崇政院使<md:KR2b0007_WYG_268-25b>¶翔多稱
疾不預事¶　康懷貞¶等與忠武節度使牛存節合兵五
萬屯河中城西攻之¶甚急晉王遣其將李存審李嗣肱
李嗣恩將兵救之敗¶梁軍于胡壁嗣恩本駱氏子也
<pb:KR2b0007_SBCK_268-14a>
吳武忠王之疾病也周隱請召劉威¶威由是為帥府所
忌或&KR0626;之於徐¶温温將討之威幕客黄訥説威曰公受
謗雖深反<md:KR2b0007_WYG_268-26a>¶本無狀若輕舟入覲則嫌疑皆亡矣威從之
陶雅聞李¶遇敗亦懼與威偕詣廣陵温待之甚恭如事
武忠王之¶禮優加官爵雅等恱服由是人皆重温訥蘇
州人也温¶與威雅帥將吏請於李儼承制加嗣吳王隆
演太師吳¶王¶以温領鎮海節度使同平章事淮南行軍
司馬如故温¶遣威雅還鎮<md:KR2b0007_WYG_268-26b>¶　辛巳蜀改劒南東川曰武
德軍　朱¶犮謙復告急于晉冬十月晉王自將自澤潞
而西¶遇康懷貞於解縣¶¶¶¶大破之斬首千級追至白徑嶺
而還¶梁兵解圍退保陜州友<md:KR2b0007_WYG_268-27a>¶謙身自至猗氏謝晉王從
<pb:KR2b0007_SBCK_268-14b>
者數十¶人撤武備詣晉王帳拜之為舅晉王夜置酒張
樂友謙¶大醉晉王留宿帳中友謙安寢鼾息自如¶明旦
復置酒而罷　楊師厚旣得魏愽之¶衆又兼都招討使
宿衛勁兵多在麾下諸鎮兵皆得調¶發威勢甚重心輕
郢王友珪遇事往往専行不顧¶友珪患之發詔召之云
有北邊軍機欲與卿面議師厚¶將行其腹心皆諫曰往
必不測師厚曰吾知其為人雖<md:KR2b0007_WYG_268-27b>¶往如我何乃帥精兵萬
人度河趣洛陽友¶珪大懼丁亥至都門留兵於外與十
餘人入¶見友珪喜甘言遜詞以恱之賜與巨萬癸巳遣
還¶　十一月趙將王德明將兵三萬掠武城¶至于臨清
攻宗城下之癸丑楊師厚伏¶兵唐店邀擊大破之斬首
<pb:KR2b0007_SBCK_268-15a>
五千餘級　甲寅葬神武元¶聖孝皇帝于宣陵廟號太
祖　吳淮南節度¶副使陳璋等將水軍襲楚岳州執刺
史苑玫<md:KR2b0007_WYG_268-28a>¶楚王殷遣水軍都指¶揮使楊定真救岳州璋等
進攻荆南高季昌遣其將倪¶可福拒之吳恐楚人救荆
南遣撫州刺史劉信帥江撫¶𡊮吉信五州兵屯吉州為
璋聲援¶　十二月戊寅蜀行營都指揮使王宗汾攻岐
文¶州拔之守將李繼夔走　是嵗隰州¶都將劉訓殺刺
史以州降晉晉王以為瀛州刺史訓永¶和人也　虔州
防禦<md:KR2b0007_WYG_268-28b>¶使李彦圖卒州人奉譚全播知州事遣使内附詔
以全¶播為百勝防禦使虔韶二州節度開通使¶　高季
昌出兵聲言助梁¶伐晉進攻襄州山南東道節度使孔
<pb:KR2b0007_SBCK_268-15b>
勍擊敗之自是朝¶貢路絶勍兖州人也¶
　　　均王上上¶
乾化三年春正月丁巳晉周德威拔燕順州<md:KR2b0007_WYG_268-29a>¶　癸亥郢
王友¶珪朝享太廟甲子祀圓丘大赦改元鳳歷¶　吳陳
璋攻荆南不克而¶還荆南兵與楚兵㑹於江口以邀之
璋¶知之舟二百艘駢為一列夜過二鎮兵遽出追之不
能<md:KR2b0007_WYG_268-29b>¶及　晉周德威拔燕安逺軍薊州將成行言等降¶于
晉¶　二月壬¶午蜀大赦　郢王友珪旣得志遽為荒淫
内外憤怒友¶珪雖啗以金繒終莫之附駙馬都尉趙巖
犨¶之子太祖之壻也左¶龍虎統軍侍衛親軍都指揮使
𡊮象先太祖之甥也¶巖奉使至大梁均王友貞密與<md:KR2b0007_WYG_268-30a>¶之
<pb:KR2b0007_SBCK_268-16a>
謀誅友珪巖曰此事成敗在招討楊令公耳¶得其一言
諭禁軍吾事立辦¶均王乃遣腹心馬慎交之魏州¶説楊
師厚曰郢王簒弑人望屬在大梁公若¶因而成之此不
世之功也且許事成之日賜犒軍錢五¶十萬緡師厚與
將佐謀之曰方郢王弑逆吾不能¶即討今君臣之分已
定無故改圖可乎或曰郢王¶親弑君父賊也均王舉兵
復讎義也奉義討賊何君臣<md:KR2b0007_WYG_268-30b>¶之有彼若一朝破賊公將
何以自處乎師厚驚曰吾¶幾誤計乃遣其將王舜賢至
洛陽隂與𡊮象先謀¶遣招討馬步都虞候譙人朱漢賔
將兵屯滑州為外應¶趙巖歸洛陽亦與象先密定計友
珪治龍驤¶軍潰亂者搜捕其黨獲者族之經年不¶已時
<pb:KR2b0007_SBCK_268-16b>
龍驤軍有戍大梁者友珪徵之均王因使人激怒¶其衆
曰天子以懷州屯兵叛追汝輩欲盡阬之<md:KR2b0007_WYG_268-31a>¶其衆皆懼莫
知所為丙戌均王奏龍驤軍疑懼¶未肯前發戊子龍驤
將校見均王泣請可生之路¶王曰先帝與汝輩三十餘
年征戰經營王業今先¶帝尚為人所弑汝輩安所逃死
乎因出太祖畫像示之¶而泣曰汝能自趣洛陽雪讎恥
則轉禍為福矣衆¶皆踊躍呼萬嵗請兵仗王給之庚寅
旦𡊮象先等帥禁¶兵數千人突入宫中友珪聞變與妻
張氏及馮廷<md:KR2b0007_WYG_268-31b>¶諤趨北垣樓下將踰城自度不免令廷諤
先¶殺妻次殺已廷諤亦自剄諸軍十餘萬大掠¶都市百
司逃散中書侍郎同平章¶事杜曉侍講學士李珽皆為
<pb:KR2b0007_SBCK_268-17a>
亂兵所殺門下侍郎¶同平章事于兢宣政使李振被傷
至晡乃定象(光/遣)巖齎¶傳國寶詣大梁迎均王王曰大梁
國家創業之地¶何必洛陽乃即帝位於大梁復稱乾化
三年¶追廢友珪為庶人復愽王友文官爵　丙申晉李
存暉<md:KR2b0007_WYG_268-32a>¶等攻燕檀州刺史陳確以城降¶　蜀唐道襲自興
元罷歸復為樞¶密使太子元膺廷䟽道襲過惡¶以為不
應復典機要蜀主不恱庚子以道襲為¶太子太保　三
月甲辰朔晉周德威拔燕盧臺軍　丁¶未帝更名鍠久
之又名瑱¶　庚戌加楊師厚兼中書令賜爵¶鄴王賜詔
不名事無巨細必咨而後行帝遣使招撫<md:KR2b0007_WYG_268-32b>¶朱友謙友謙
復稱藩奉梁年號¶　丙辰立皇弟友敬為康王　乙丑
<pb:KR2b0007_SBCK_268-17b>
晉將劉光濬克古¶北口¶¶燕居庸關使胡令圭等奔晉¶
戊辰以保義留後戴思¶逺為節度使鎮邢州<md:KR2b0007_WYG_268-33a>¶　燕主守
光命大將元行欽將騎七千牧馬於¶山北募山北兵以
應契丹¶又以騎將高行珪為武州刺史以為外援晉李
嗣源分¶兵徇山後八軍皆下之晉王以其弟存矩為新
州刺史¶總之以燕納降軍使盧文進為裨將李嗣¶源進
攻武州高行珪以城降元行欽聞之引兵攻行珪¶行珪
使其弟行周爲質於晉軍以求救李嗣源引兵<md:KR2b0007_WYG_268-33b>¶救之行
欽解圍去嗣源與行周追至廣邊軍¶凡八戰¶行欽力屈
而降嗣源愛其驍勇養以為子<md:KR2b0007_WYG_268-34b>¶嗣源進攻儒¶州拔之以
行珪為代州刺史行周留¶事嗣源常與嗣源假子從珂
<pb:KR2b0007_SBCK_268-18a>
分將牙兵以從¶從珂母魏氏鎮州人先適王氏生從珂
嗣源從晉王克¶用戰河北得魏氏以為妾故從珂為嗣
源子及長以勇¶健善戰知名嗣源愛之<md:KR2b0007_WYG_268-35a>¶　吳行營招討
使李濤帥衆二萬¶出千秋嶺攻吳越衣錦軍¶吳越王鏐
以其子湖州刺史<md:KR2b0007_WYG_268-35b>¶傳瓘為北面應援都指揮使以救之
睦州刺史傳璙為¶招討收復都指揮使將水軍攻吳東
洲以分其兵勢¶　夏四月癸未以𡊮象先領鎮南節¶度
使同平章事　晉¶周德威進軍逼幽州南門　壬辰燕
主守光遣使致書於¶德威以請和語甚卑而哀德威曰
大燕皇帝尚未郊天¶何雌伏如是邪予受命討有罪者
結¶盟繼好非所聞也不答書守光懼復遣人祈哀<md:KR2b0007_WYG_268-36a>¶德威
<pb:KR2b0007_SBCK_268-18b>
乃以聞於晉王　千秋嶺道險狹錢傳瓘使人¶伐木以
斷吳軍之後而擊之吳軍大敗虜李濤及¶士卒三千餘
人以歸　己亥晉劉光濬拔燕平州執刺¶史張在吉五
月光濬攻營州刺史楊靖降¶　乙巳蜀主以兵部尚書
王鍇為中書侍郎同¶平章事　楊師厚與劉守竒將汴
滑徐兖魏愽邢¶洺之兵十萬大掠趙境師厚自柏鄉入¶
攻土門趣趙州安竒自貝州人趣兾州<md:KR2b0007_WYG_268-36b>¶所過焚掠庚戌
師厚至鎮州¶營於南門外潘其關城壬子師厚自九¶門
退軍下愽守竒引兵與師厚㑹攻下愽拔之晉將李¶存
審史建瑭戍趙州兵少趙王告急於周德威德威遣¶騎
將李紹衡㑹趙將王德明同拒梁軍師厚守竒自弓¶高
<pb:KR2b0007_SBCK_268-19a>
度御河而東¶逼滄州張萬進懼請遷于河南師厚表徙
萬進鎮青州¶以守竒為順化節度使　吳遣宣州副<md:KR2b0007_WYG_268-37a>¶指
揮使花虔將兵㑹廣德鎮遏使渦信屯廣德¶將復冦衣
錦軍吳越錢傳瓘就攻之　六月壬申¶朔晉王遣張承
業詣幽州與周德威議軍事　丙子蜀¶主以道士杜光
庭為金紫光祿大夫左諫議大夫封蔡¶國公進號廣成
先生光庭博學善屬文蜀主重之¶頗與議政事　吳越
錢傳瓘拔廣德虜花虔渦信以歸¶　戊子以張萬進為
平盧節度使　辛卯燕主守光遣¶使詣張承業請以城
降承業以其無信不許　蜀太子<md:KR2b0007_WYG_268-37b>¶元膺豭喙齙齒目視
不正而警¶敏知書善騎射性狷急猜忍蜀主命杜光庭
<pb:KR2b0007_SBCK_268-19b>
選純¶靜有德者使侍東宫光庭薦儒者許寂徐簡夫太
子未¶嘗與之交言日與樂工羣小嬉戲無度僚屬莫敢
諫秋¶七月蜀主將以七夕出遊丙午太子召諸王大臣
宴飲¶集王宗翰内樞密使潘峭翰林學士承㫖高陽毛
文錫¶不至太子怒曰集王不來必峭與文錫離間也¶大
昌軍使徐瑶常謙素為太子所親信酒行屢目少<md:KR2b0007_WYG_268-38a>¶保唐
道襲道襲懼而起丁未旦太子入白蜀主曰潘峭¶毛文
錫離間兄弟蜀主怒命貶逐峭文錫以前武㤗節¶度使
兼侍中潘炕為内樞密使太子出道襲入蜀¶主以其事
告之道襲曰太子謀作亂欲召諸將諸王以¶兵錮之然
後舉事耳蜀主疑焉遂不出¶道襲請召屯營兵入宿衛
<pb:KR2b0007_SBCK_268-20a>
許之内外戒嚴太子初¶不為備聞道襲召兵乃以天武
甲士自衛捕潘峭毛文¶錫至檛之幾死囚諸東宫又捕
成都尹潘嶠囚諸<md:KR2b0007_WYG_268-38b>¶得賢門戊申徐瑤常謙與懷勝軍使
嚴璘等各帥所部¶兵奉太子攻道襲至清風樓道襲引
屯營兵出拒¶戰道襲中流矢逐至城西斬之<md:KR2b0007_WYG_268-39b>¶殺屯營兵
甚衆中外驚擾潘炕言於蜀主曰太¶子與唐道襲爭權
耳無它志也陛下宜面諭大臣以安社¶稷蜀主乃召兼
中書令王宗侃王宗賀前利州團練使¶王宗魯等使發
兵討為亂者徐瑤常謙等宗侃等陳於西¶毬場門兼侍
中王宗黯自大安門梯城而入與瑤<md:KR2b0007_WYG_268-40a>¶謙戰於㑹同殿前
殺數十人餘衆皆潰瑤死謙與太子奔龍躍池¶匿於艦
<pb:KR2b0007_SBCK_268-20b>
中及暮稍定己酉旦太子出就舟人匄食¶舟人以告蜀
主遣集王宗翰往慰撫之比至¶太子已為衛士所殺蜀
王疑宗翰殺之大慟不已左¶右恐事變㑹張格呈慰諭
軍民牓讀至不行斧鉞之誅¶將誤社稷之計蜀主收涕
曰朕何敢以私害公於是下¶詔廢太子元膺為庶人宗
翰奏誅手刃太子者元膺左¶右坐誅死者數十人貶竄
者甚衆庚戌贈唐道襲太師<md:KR2b0007_WYG_268-40b>¶諡忠壯復以潘峭為樞密
使　甲子晉五院軍使李信拔莫¶州擒燕將畢元福八
月乙亥李信拔瀛州　賜高季昌¶爵勃海王　晉王與
趙王鎔㑹于天長　楚¶寧逺節度使姚彥章將水軍侵
吳鄂州吳以池州團練¶使吕師造為水陸行營應援使
<pb:KR2b0007_SBCK_268-21a>
未至楚兵引去　九月¶甲辰以御史大夫姚洎為中書
侍郎同平章事　燕王¶守光引兵夜出復取順州　吳
越王¶鏐遣其子傳瓘傳璙及大同節度使傳<md:KR2b0007_WYG_268-41a>¶瑛攻吳常
州營於潘葑徐温曰浙人¶輕而怯帥諸將倍道赴之至
無錫黒雲都¶將陳祐言於温曰彼謂吾逺來罷倦未能
戰請¶以所部乗其無備擊之乃自它道出敵後温以大
軍當¶其前夾攻之吳越大敗斬獲甚衆　高季昌造戰
艦五¶百艘治城塹繕器械為攻守之具招聚亡命¶交通
吳蜀朝廷浸不能制　冬十月己巳朔燕¶主守光帥衆
五千夜出將入檀州庚午周德威自涿州<md:KR2b0007_WYG_268-41b>¶引兵邀擊大
破之守光以百餘騎逃歸幽州其將卒降¶者相繼　蜀
<pb:KR2b0007_SBCK_268-21b>
潘炕屢請立太子蜀主以雅王宗輅類已¶信王宗傑才
敏欲擇一人立之鄭王宗衍最㓜其母徐¶賢妃有寵欲
立其子使飛龍使唐文扆諷張格上表請¶立宗衍格夜
以表示功臣王宗侃等詐云受¶密㫖衆皆署名蜀主令
相者視諸子亦希㫖言鄭王相¶最貴蜀主以為衆人實
欲立宗衍不得已許之曰¶宗衍幼懦能堪其任乎甲午
立宗衍為太子<md:KR2b0007_WYG_268-42a>¶受冊畢潘炕以朝廷無事稱疾請老蜀
主不許涕泣固¶請乃許之國有大疑常遣使就第問之
　嶺南節度使¶劉巖求昏于楚楚王許以女妻之　盧
龍巡屬皆¶入于晉燕主守光獨守幽州城求援於契丹
契丹以其¶無信竟不救守光屢請降於晉晉人疑其詐
<pb:KR2b0007_SBCK_268-22a>
終不許至¶是守光登城謂周德威曰俟晉王至吾則開
門泥首聽¶命德威使白晉王十一月甲辰晉王以監軍
張承業權¶知軍府事自詣幽州辛酉單騎抵城下謂守
光曰朱温<md:KR2b0007_WYG_268-42b>¶簒逆余本與公合河朔五鎮之兵興復唐祚¶
公謀之不臧乃效彼狂僭鎮定二帥皆俛首事¶公而公
曾不之恤是以有今日之役¶丈夫成敗須決所向公將
何如守¶光曰今日俎上肉耳惟王所裁王憫之與折弓
矢為誓¶曰但出相見保無它也守光辭以他日先是¶守
光愛將李小喜多賛成守光之惡言聽計從權傾境¶内
至是守光將出降小喜止之是夕小喜踰城詣<md:KR2b0007_WYG_268-43a>¶晉軍且
言城中力竭壬戌晉王督諸軍四面攻城克之¶擒劉仁
<pb:KR2b0007_SBCK_268-22b>
恭及其妻妾守光帥妻子亡去癸亥晉王入幽¶州　以
寧國節度使王¶景仁為淮南西北行營招討應接使將
兵萬¶餘侵廬壽
資治通鑑卷第二百六十八
