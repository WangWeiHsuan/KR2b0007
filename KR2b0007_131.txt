# -*- mode: mandoku-view -*-
#+TITLE: 資治通鑑
#+DATE: 2015-09-23 10:01:53
#+PROPERTY:  LASTPB  <MD KR2b0007_WYG_294-1a>
#+PROPERTY:  LASTPB  <PB KR2b0007_SBCK_290-22a>
#+PROPERTY: LASTPB  <md:KR2b0007_WYG_130-1a>
#+PROPERTY: JUAN 131

# SB1_0131-062.png
資治通鑑卷第一百三十一

　　　　　　臣司馬光奉勑編集
　　　宋紀十三(柔兆敦/牂二年)
　　　　太宗眀皇帝上之下
㤗始二年春正月己丑朔魏大赦改元天安　癸巳徴
㑹稽太守尋陽王子房為撫軍將軍以巴陵王休若代
之甲午中外戒嚴以司徒建安王休仁都督征討諸軍
事車騎將軍江州刺史王𤣥謨副之休仁軍於南州以
沈攸之為尋陽太守將兵屯虎檻時𤣥謨未𤼵前鋒凡
十軍絡繹繼至每夜各立姓號不相禀受攸之謂諸將
<md:KR2b0007_WYG_131-1a>¶
<pb:KR2b0007_SBCK_131-1a>
# SB1_0131-063.png
曰今衆軍姓號不同¶若有耕夫漁父夜相呵叱便致駭
亂取敗之¶道也請就一軍取號衆咸從之　¶鄧琬稱説
符瑞詐稱受路太后璽書帥將佐上尊號於<md:KR2b0007_WYG_131-2a>¶晉安王子
勛乙未子勛即皇帝位¶於尋陽改元義嘉以安陸王子
綏為司徒揚州刺史尋¶陽王子房臨海王子頊並加開
府儀同三司以鄧琬為¶尚書右僕射張悦為吏部尚書
袁顗加尚書左僕射自¶餘將佐及諸州郡除官進爵號
各有差　丙申以¶征虜司馬申令孫為徐州刺史令孫
坦之子也¶置司州於義陽¶以義陽内史龎孟<md:KR2b0007_WYG_131-2b>¶虯為司州
刺史徐州刺史薛安都冀州刺史¶清河崔道固皆舉兵
應尋陽上徴兵於青州刺史沈文¶秀文秀遣其將平原
<pb:KR2b0007_SBCK_131-1b>
劉彌之等將兵赴建安㑹薛安都遣使¶邀文秀文秀更
令彌之等應安都濟隂太守申闡據睢¶陵應建康¶¶安都
遣其¶從子直閣將軍索兒太原太守清河傅靈越等攻
之<md:KR2b0007_WYG_131-3a>¶闡令孫之¶弟也安都壻裴祖隆守下邳劉彌之至下
邳更以所領¶應建康襲擊祖隆祖隆兵敗與征北參軍
垣崇祖奔彭¶城崇祖䕶之之從子也彌之族人¶北海太
守懐恭從子善眀皆舉兵以應彌之薛索兒聞¶之釋睢
陵引兵擊彌之彌之戰敗走保北海申令孫進¶據淮陽
請降於索¶兒龎孟虯亦不受命舉兵應尋陽帝召尋陽
王長<md:KR2b0007_WYG_131-3b>¶史行㑹稽郡事孔覬為太子詹事以平西司馬庾
業代¶之又遣都水使者孔璪入東慰勞¶璪説¶覬以建康
<pb:KR2b0007_SBCK_131-2a>
虗弱不如擁五郡以應袁鄧¶覬遂𤼵兵馳檄奉尋陽吳
郡太守顧琛吳興太守王曇¶生義興太守劉延熈晉陵
太守袁標皆據郡¶應之上又以庾業代延熈爲義興業
至長塘湖即與延¶熈合益州刺史蕭惠開聞晉安王子
勛舉兵集將佐謂<md:KR2b0007_WYG_131-4a>¶之曰湘東太祖之昭晉安世祖之穆
其於當璧並無不¶可¶¶但景和雖昏本是¶世祖之嗣不任
社稷其次猶多吾荷世祖之眷¶當推奉九江<md:KR2b0007_WYG_131-5b>¶乃遣巴郡
太守費欣壽將五千人東下¶於是湘州行事何慧文廣
州刺史袁曇逺梁州刺史柳¶元怙山陽太守程天祚皆
附於子勛元怙元景之從兄¶也是嵗四方貢計皆歸尋
陽<md:KR2b0007_WYG_131-6a>¶朝廷所保唯丹楊淮南等數郡其間諸縣或應¶子勛
<pb:KR2b0007_SBCK_131-2b>
東兵已至永世¶¶宫省危懼上集羣臣以謀成敗蔡興宗
曰今普¶天同叛人有異志宜鎮之以靜至信待人叛者
親戚布在宫省若¶繩之以灋則土崩立至宜眀罪不相
及之義¶物情既定人有戰心六軍精勇噐甲犀利以待
不¶習之兵其勢相萬耳願陛下勿憂上善之<md:KR2b0007_WYG_131-6b>¶　建武司
馬劉順説豫州刺史殷琰使應尋¶陽琰以家在建康未
許右衛將軍柳光世自省内¶岀奔彭城過壽陽言建康
必不能守琰信之且素無部¶曲爲土豪前右軍參軍杜
叔寳等所制不得已而從之¶琰以叔寳爲長史内外軍
事皆叔寳專之上謂蔡興宗¶曰諸處未平殷琰已復同
逆頃日人情云何事當¶濟不興宗曰逆之與順臣無以
<pb:KR2b0007_SBCK_131-3a>
辨今商旅斷絶米¶甚豐賤四方雲合而人情更安<md:KR2b0007_WYG_131-7a>¶以此
卜之清蕩可必但臣之所憂更¶在事後猶羊公言既平
之後方當勞聖慮耳¶上曰誠如卿言上知琰附尋陽非
本意乃更厚¶撫其家以招之　汝南新蔡二郡太守周
矜起兵於懸¶瓠以應建康¶袁覬誘矜司馬汝南常珍竒
執矜斬之以珍竒代¶為太守　上使宂從僕射垣榮祖
還徐州説薛安都<md:KR2b0007_WYG_131-7b>¶安¶都曰今京都無百里地不論攻¶圍
取勝自可拍手笑殺且我不欲負孝武榮祖曰孝武¶之
行足致餘殃¶今雖天下雷同正是速死無¶能為也安都
不從因留榮祖使為將榮祖崇祖之¶從父兄也　兖州
刺史殷孝祖之甥司法參軍潁川葛¶僧韶請殷孝祖入
<pb:KR2b0007_SBCK_131-3b>
朝上<md:KR2b0007_WYG_131-8a>¶遣之時薛索兒屯據津逕僧韶閒行得至説孝祖¶
曰景和凶狂開闢未有朝野危極假命漏刻主¶上夷山
翦暴更造天地國亂朝危宜立長君¶而羣迷相煽構造
無端貪利幼弱競懐希望使天道助¶逆羣凶事申則主
幼時艱權柄不一兵難互起豈有自¶容之地舅少有立
功之志若能控濟義勇還¶奉朝廷非唯匡主静¶亂乃可
以垂名竹帛孝祖具問朝廷消息僧韶隨方訓<md:KR2b0007_WYG_131-8b>¶譬并陳
兵甲精彊主上欲委以前驅之任孝祖即日委¶妻子於
瑕丘帥文武二千¶人隨僧韶還建康時四方皆附尋陽
朝廷唯保丹¶楊一郡而永世令孔景宣復叛義興兵垂
至延陵¶内外憂危咸欲奔散孝祖¶忽至衆力不少並傖
<pb:KR2b0007_SBCK_131-4a>
楚壯士¶人情大安甲辰進孝祖號撫軍將軍假節督前
鋒¶諸軍事遣向虎檻寵賚甚厚初上遣東平畢衆敬<md:KR2b0007_WYG_131-9a>¶詣
兖州募人至彭城薛安都以利害説之矯上命¶以衆敬
行兖州事衆敬從之殷孝祖使司馬劉文石守¶瑕丘衆
敬引兵擊殺之安都素與孝祖有隙使衆敬¶殺孝祖諸
子州境皆附之唯東平太守¶申纂據無鹽不從¶¶纂鍾之
曽孫也¶　丙午上親揔兵岀頓中堂辛亥以山<md:KR2b0007_WYG_131-9b>¶陽王休
祐為豫州刺史督輔國將軍彭城劉勔寧¶朔將軍廣陵
吕安國等諸軍西討殷琰¶巴陵王休若督建威將軍呉
興沈懐眀尚¶書張永輔國將軍蕭道成等諸軍東討孔
覬時將士多¶東方人父兄子弟皆已附覬上因送軍普
<pb:KR2b0007_SBCK_131-4b>
加宣示¶曰朕方務德簡刑使父子兄弟罪不相及助順
向逆者¶一以所從為斷卿等當深逹此懐勿以親戚為
慮¶也衆於是大悦凡叛者親黨在建康者皆使居職如
故<md:KR2b0007_WYG_131-10a>¶　壬子路太后殂¶　孔覬遣其將孫¶曇瓘等軍於晉
陵九里部¶陳甚盛沈懐眀至奔牛所領寡弱乃築壘自¶
固張永至曲阿未知懐眀安否百姓驚擾永退還延陵¶
就巴陵王休若諸將帥咸勸休若退保破岡其日¶大寒
風雪甚猛塘埭决壊衆無固心休若¶宣令敢有言退者
斬衆小定乃築壘息甲尋得懐眀書<md:KR2b0007_WYG_131-10b>¶賊定未進軍主劉
亮又至兵力轉盛人情乃安亮懐慎¶之從孫也殿中御
史呉喜以主書事世祖稍遷至河¶東太守至是¶請得精
<pb:KR2b0007_SBCK_131-5a>
兵三百致死於東上假喜建武將軍簡羽林勇¶士配之
議者以喜刀筆主者未嘗為將不可遣¶中書舎人巢尚
之曰喜昔隨沈慶之屢經軍旅性既勇¶决又習戰陳若
能任之必有成績諸人紛紜皆是不别¶才耳乃遣之喜
先時數奉使東呉<md:KR2b0007_WYG_131-11a>¶性寛厚所至人並懐之百姓聞吳河
東來皆望風降散¶故喜所至克捷永世人徐崇之攻孔
景宣斬之喜¶板崇之領縣事喜至國山¶遇東軍進擊大
破之自國山進屯吳城¶劉延熈遣其將楊𤣥等拒戰喜
兵力¶甚弱𤣥等衆盛喜奮擊斬之進逼義興延熈栅斷
長橋¶保郡自守<md:KR2b0007_WYG_131-11b>¶喜築壘與之相持庾業於長塘¶湖口夾
岸築城有衆七千人與延熈遥相應接¶沈懷眀張永與
<pb:KR2b0007_SBCK_131-5b>
晉陵軍相持久不决外監朱幼¶舉司徒參軍督䕶任農
夫驍果有膽力上以¶四百人配之使助東討農夫自延
陵出長塘庾業築城¶猶未合農夫馳往攻之力戰大破
之庾業弃城走義興¶農夫收其船仗進向義興助吳喜
二月己未朔喜¶渡水攻郡城分兵擊諸壘登髙指麾若
令四面<md:KR2b0007_WYG_131-12a>¶俱進者義興人大懼諸壘皆潰延熈赴水死遂
克義興¶　魏丞相太原王乙渾專制朝權多所誅殺安¶
逺將賈秀掌吏曹事渾屢言於秀為其妻求稱公主¶秀
曰公主豈庻姓所宜稱¶秀寧取死今日不可取笑後世
渾怒罵¶曰老奴官慳㑹侍中拓䟦丕告渾謀反庚申馮
太后收¶渾誅之秀彛之子丕烈帝之𤣥孫¶也太后臨朝
<pb:KR2b0007_SBCK_131-6a>
稱制引中書令髙乆中書侍<md:KR2b0007_WYG_131-12b>¶郎漁陽高閭及賈秀共參
大政　沈懐眀張永蕭道成等軍¶於九里西與東軍相
持東軍聞義興敗皆震恐上遣積¶射將軍濟陽江方興
御史王道隆至晉陵視東軍形勢¶孔顗將孫曇瓘程扞
宗等列五城互相連帶扞宗城¶猶未固王道隆與諸將
謀曰扞宗城猶未立可以藉手¶上副聖㫖下成衆氣辛
酉道隆帥所領急攻㧞之¶斬扞宗首永等因乗勝進擊
曇瓘等壬戌曇瓘等兵敗¶與袁標俱弃城走遂克晉陵
吳喜軍至義鄉<md:KR2b0007_WYG_131-13a>¶孔璪屯吳¶興南亭太守王曇生詣璪計
事聞臺軍已近璪大懼墮¶牀曰懸賞所購唯我而已今
不遽走將為人擒遂與曇¶生奔錢唐喜入吳興任農夫
<pb:KR2b0007_SBCK_131-6b>
引兵向吳郡顧琛弃郡奔㑹稽上以四郡既¶平乃留吳
喜使統沈懐眀等諸將東擊¶㑹稽召張永等北擊彭城
江方興等南擊尋陽　以吏¶部尚書蔡興宗爲左僕射
侍中禇淵爲吏部尚書　丁<md:KR2b0007_WYG_131-13b>¶卯吳喜至錢唐孔璪王曇
生奔浙東喜遣彊弩將軍¶任農夫等引兵向黄山浦¶東
軍據岸結寨農夫¶等擊破之喜自栁浦渡取西陵¶擊斬
庾業㑹稽人¶大懼將士多奔亡孔覬不能制戊寅上虞
令¶王晏起兵攻郡覬逃奔嵴山¶車騎從事中郎張綏封
府庫以待吳喜己卯王晏<md:KR2b0007_WYG_131-14a>¶入城殺綏執尋陽王子房於
别署¶縱兵大掠府庫皆空獲孔璪殺之庚辰嵴山民縳
孔覬¶送晏晏謂之曰此事孔璪所爲無預卿事可作首
<pb:KR2b0007_SBCK_131-7a>
辭¶當相為申上覬曰江東處分莫不¶由身委罪求活便
是君輩行意耳晏乃斬之¶顧琛王曇生袁標等詣吳喜
歸罪¶喜皆宥之東軍主凡七十六人於陳斬十七¶人其
餘皆原宥　薛索兒攻申闡久不<md:KR2b0007_WYG_131-14b>¶下使申令孫入睢陵
説闡闡出降索兒并令孫殺之¶　山陽王休¶祐在歷陽
輔將軍劉勔進軍小峴殷琰所¶署南汝隂太守　裴季
以合肥來降¶　鄧琬性鄙闇貪吝既執大權父子賣官
鬻爵¶使婢僕出市道販賣酣歌博弈日夜不休大自矜¶
遇賔客到門歷旬不得前内事悉委禇靈嗣等三人¶羣
小横恣競為威福於是士民忿怨内外離心<md:KR2b0007_WYG_131-15a>¶琬遣孫冲
之帥龍驤將軍薛常寳陳紹宗焦度¶等兵一萬為前鋒
<pb:KR2b0007_SBCK_131-7b>
據赭坼¶冲之於道與晉安王子勛書¶曰舟檝已辦器械
亦整三軍踊躍人爭効命便欲¶㳂流挂帆直取白下願
速遣陶亮衆軍兼¶行相接分據新亭南洲則一麾定矣
子勛加冲之左衛¶軍以陶亮為右衛將軍統郢荆湘梁
雍五州兵¶合二萬人一時俱下陶亮本無幹畧聞建安
王休仁自<md:KR2b0007_WYG_131-15b>¶上殷孝祖又至不敢進屯軍鵲洲¶殷¶孝祖負
其誠節陵轢諸將¶臺軍有父子兄弟在南者孝祖悉欲
推治¶由是人情乖離莫樂為用¶寧朔將軍沈攸之内撫
將士外諧羣帥衆並頼之孝祖¶毎戰常以鼔蓋自隨軍
中人相謂殷統軍可謂死將矣¶今與賊交鋒而以羽儀
自標顯若善射<md:KR2b0007_WYG_131-16a>¶者十人共射之欲不弊得乎三月庚寅
<pb:KR2b0007_SBCK_131-8a>
衆軍水¶陸並進攻赭圻陶亮等引兵救之孝祖於陳為
流矢所¶中死軍主范濳帥五百人降於亮¶人情震駭並
謂沈攸之宜代孝祖為統時建安王休¶仁屯虎檻遣寧
朔將軍江方興龍驤將軍襄陽劉靈遣¶各將三千人赴
赭圻攸之以為孝祖既死¶亮等有乗勝之心明日若不
更攻則示之以弱方興名¶位相亞必不為已下軍政不
壹<md:KR2b0007_WYG_131-16b>¶致敗之由也乃帥諸軍主詣方興曰今四方並反國
家¶所保無復百里之地唯有殷孝祖為朝廷所委賴鋒
鏑¶裁交輿尸而反文武䘮氣朝野危心事之濟否唯¶在
眀旦一戰戰若不捷則大事去矣詰朝之事¶諸人或謂
吾應統之自卜懦薄幹畧不如卿今輙¶相推為統但當
<pb:KR2b0007_SBCK_131-8b>
相與勠力耳方興甚悦許諾攸之既岀¶諸軍主並尤之
攸之曰吾本以濟國活家豈計此之升降¶且我能下彼
彼必不能下我共濟艱難豈可自措同異也<md:KR2b0007_WYG_131-17a>¶孫冲之謂
陶亮曰孝祖梟將一戰便¶死天下事定矣不須復戰便
當直取京都亮不從¶¶辛卯方興帥諸將進戰建安王休
仁又¶遣軍主郭季之歩兵校尉杜幼文屯騎校尉垣恭
祖龍¶驤將軍濟地頓生京兆叚佛榮等三萬人¶徃㑹戰
自寅及午大破之追奔至姥山而還¶幼文驥之子也孫
冲<md:KR2b0007_WYG_131-17b>¶之於湖白口築二城軍主竟陵張興世攻㧞¶之壬辰
詔以沈攸之為輔國將軍假節代殷孝祖督前¶鋒諸軍
事陶亮聞湖白二城不守大懼急召孫冲之還¶鵲尾留
<pb:KR2b0007_SBCK_131-9a>
薛常寳等守赭圻先於姥山及諸岡分立營寨¶亦各散
還共保濃湖時軍旅大起國用不¶足募民上錢榖者賜
荒縣荒郡或五品至三品散官¶有差¶軍中食少建安王
休仁撫循將士均其豐儉弔死<md:KR2b0007_WYG_131-18a>¶問傷身親隱恤故十萬
之衆莫有離心鄧¶琬遣其豫州刺史劉胡帥衆三萬鐵
騎二千東屯鵲尾¶并舊兵凡十餘萬胡宿將¶勇健多權
畧屢有戰功將士畏之司徒中兵參¶軍冠軍蔡那子弟
在襄陽胡每戰懸之¶城外那進戰不顧吳喜¶既定三呉
帥所領五千人并運資實至于赭圻¶　薛索兒將馬歩
萬餘人自睢陵渡淮進逼青冀二<md:KR2b0007_WYG_131-18b>¶州刺史張永營丙申
詔南徐州刺史桂陽王休範統北¶討諸軍事進據廣陵
<pb:KR2b0007_SBCK_131-9b>
又詔蕭道成將兵救永　戊戌尋¶陽王子房至建康上
宥之貶爵為松滋侯　庚子魏以¶隴西王源賀為太尉
　上遣寧朔將軍劉懐珍帥龍驤¶將軍王敬則等歩騎
五千助劉勔討壽陽斬廬江太守¶劉道蔚懐珍善眀之
從子也　中¶書舎人戴眀寳啓上遣軍主竟陵黄回募
兵擊斬尋陽¶所署馬頭太守王廣元　前奉朝請<md:KR2b0007_WYG_131-19a>¶壽陽
鄭黒起兵於淮上以應建康東扞殷琰西拒常珍¶竒乙
巳以黒為司州刺史¶　殷琰將劉順栁倫皇¶甫道烈龎
天生等馬歩八千人東據宛唐¶¶劉勔率衆¶軍並進去順
數里立營時琰所遣諸軍並¶受順節度而以皇甫道烈
土豪栁倫臺之所遣順本卑<md:KR2b0007_WYG_131-19b>¶微唯不使統督二軍¶勔始
<pb:KR2b0007_SBCK_131-10a>
至塹壘未立順欲擊之道烈倫不同順不能¶獨進乃止
勔營既立不可復攻因相持守　壬子¶斷新錢專用古
錢　沈攸之帥¶諸軍圍赭圻薛常寳等糧盡告劉胡求
救胡以囊盛米¶繫流查及船腹陽覆船順風¶流下以餉
之沈攸之疑其有異遣人取船及流查大得¶囊米丙辰
劉胡帥歩卒一萬夜斫山開道以布囊運米<md:KR2b0007_WYG_131-20a>¶餉赭圻平
旦至城下猶隔小塹未能入沈攸之帥諸軍¶邀之殊死
戰胡衆大敗捨糧弃甲縁山走斬獲甚衆胡¶被瘡僅得
還營常寳等惶懼夏四月辛酉開城突¶圍走還胡軍攸
之㧞赭圻城斬其寧朔將軍沈懐寳等¶納降數千人陳
紹宗單舸奔鵲尾建安王休¶仁自虎檻進屯赭圻劉胡
<pb:KR2b0007_SBCK_131-10b>
等兵猶盛上欲綏慰人情遣¶吏部尚書禇淵至虎檻選
用將士時以軍功除官者衆¶板不能供<md:KR2b0007_WYG_131-20b>¶始用黄紙鄧琬
以晉安王子勛之命徴袁顗下尋陽¶顗悉雍州之衆馳
下琬以黄門侍郎劉道憲行荆州事¶侍中孔道存行雍
州事上庸太守栁世隆乘虚襲¶襄陽不克世隆元景之
弟子也　散騎侍郎眀僧暠起¶兵攻沈文秀以應建康¶
壬午以僧暠為青州刺史平原樂安二郡¶太守王𤣥黙
據琅邪¶清河廣川二郡太守王𤣥邈據<md:KR2b0007_WYG_131-21a>¶盤陽城¶¶¶高陽勃
海二郡太守劉乗民據臨濟城¶並起兵以¶應建康𤣥邈
𤣥謨之從弟乗民彌之之從子也沈¶文秀遣軍主觧彦
士攻北海㧞之殺劉彌之乘民從弟¶伯宗合帥鄉黨復
<pb:KR2b0007_SBCK_131-11a>
取北海<md:KR2b0007_WYG_131-21b>¶因引兵向青州所治東陽城¶文秀拒之伯宗戰
死僧暠𤣥黙𤣥邈乗民合兵¶攻東陽城每戰輙為文秀
所破離而復合如此者十餘¶卒不能克　杜叔寳謂臺
軍住歷陽不¶能遽進及劉勔等至上下震恐劉順等始
行唯齎一月¶糧既與勔乆相持糧盡叔寳發車千五百
乘載米餉順自¶將五千精兵送之吕安國聞之言於劉
勔曰¶劉順精甲八千而我衆不能居半相持既乆彊弱
勢殊更<md:KR2b0007_WYG_131-22a>¶復推遷則無以自立所賴者彼糧行竭我食有
餘耳若¶使叔寳米至非唯難可復圖我亦不能持久今
唯有間¶道襲其米車出彼不意若能制之將不戰走矣
勔¶以為然以疲弱守營簡精兵千人配安國及龍驤將
<pb:KR2b0007_SBCK_131-11b>
軍¶黄囘使從間道出順後於横塘抄之¶¶安國始行齎二
日熟食食盡叔¶寳不至將士欲還安國曰卿等旦已一
食今晚米車不<md:KR2b0007_WYG_131-22b>¶容不至若其不至夜去不晩叔寳果至
以米車為函箱¶陳叔寳於外為遊軍幢主楊仲懷將五
百人居前¶安國囘等擊斬之及其士卒皆盡叔寳至囘
欲乗¶勝擊之安國曰彼將自走不假復擊退三十里止
宿夜¶遣騎參候叔寳果弃米車走安國復夜徃燒米車¶
驅牛二千餘頭而還五月丁亥朔夜劉順衆¶潰順走淮
西就常珍竒於是劉勔鼔行¶進向壽陽叔寳斂居民及
散卒嬰城自守勔與諸軍分<md:KR2b0007_WYG_131-23a>¶營城外山陽王休祐與殷
琰書為陳利害上又遣¶御史王道隆齎詔宥琰罪勔與
<pb:KR2b0007_SBCK_131-12a>
琰書并以琰兄瑗子邈¶書與之琰與叔寳等皆有降意
而衆心不壹復¶嬰城固守弋陽西山蠻田益之起兵應
建康詔以益之¶為輔國將軍督弋陽四山事壬辰以輔
國將軍沈攸之為¶雍州刺史丁未以尚書左僕射王景
文為中軍將¶軍庚戌以寧朔將軍劉乗民為冀州刺史¶
　甲寅葬昭太后於脩寧陵<md:KR2b0007_WYG_131-23b>¶　張永蕭道成等與薛索
兒戰大破之¶索兒退保石梁食盡而¶潰走向樂平¶為申
令孫子孝叔所斬薛安都子道¶智走向合肥詣裴季降
傳靈越走至淮西武衛將軍¶沛郡王廣之生獲之送詣
勔勔詰其叛逆靈越¶曰九州倡義豈獨在我薛公不能
專任智勇委付子姪¶此其所以敗也人生歸於一死實
<pb:KR2b0007_SBCK_131-12b>
無面求活勔送詣建<md:KR2b0007_WYG_131-24a>¶康上欲赦之靈越辭終不改乃殺
之　鄧琬以劉胡與¶沈攸之等相持久不决乃加袁顗
督征討諸軍事六月¶甲戌顗帥樓船千艘戰士二萬來
入鵲尾顗本無將畧¶性又怯橈在軍中未嘗戎服¶語不
及戰陳唯賦詩談義而已不復撫接諸將劉胡每¶論事
酬對甚簡由此大失人情胡常切¶齒恚恨胡以南運米
未至軍士匱乏就顗借襄陽¶之資顗不許曰都下兩宅
未成方應經理<md:KR2b0007_WYG_131-24b>¶又信徃來之言云¶建康米貴斗至數百
以為將不攻自潰擁甲以待之¶　田益之帥蠻衆萬餘
人圍義陽¶鄧琬使司州刺史龎孟虯帥¶精兵五千救之
益之不戰潰去　安成太守劉襲始安¶内史王識之建
<pb:KR2b0007_SBCK_131-13a>
安内史趙道生並舉¶郡來降襲道憐之孫也蕭道成世
子賾為¶南康贑令<md:KR2b0007_WYG_131-25a>¶鄧琬遣使收繫之門客蘭陵¶桓康擔
賾妻裴氏及其子長懋子良逃於山中與賾族¶人蕭欣
祖等結客得百餘人攻郡破獄岀賾南康相沈¶肅之帥
將吏追賾賾與戰擒之賾自號寧朔將軍據郡¶起兵¶與¶
劉襲等相應琬以中䕶軍殷孚為豫章太守督上流五¶
郡以防襲等　衡陽内史王應<md:KR2b0007_WYG_131-25b>¶之起兵應建康襲擊襄
州行事何慧文於長沙應之與¶慧文捨軍身戰斫慧文
八創慧文斫應之斷足殺¶之　始興人劉嗣祖等據郡
起兵應建康廣州刺史袁¶曇逺遣其將李萬周等討之
嗣祖誑萬周云尋陽已平¶萬周還襲番禺擒曇逺斬之
<pb:KR2b0007_SBCK_131-13b>
上以萬¶周行廣州事　初武都王楊元和治白水¶微弱
不能自立棄國奔¶魏元和從弟僧嗣復自立屯葭蘆費
欣<md:KR2b0007_WYG_131-26a>¶壽至巴東巴東人任叔兒據白帝自號輔國將軍¶擊
欣壽斬之叔兒遂阻守三峽¶¶蕭惠開復遣治中程法度
將兵三千岀梁¶州楊僧嗣帥羣氐斷其道間使以聞¶秋
七月丁酉以僧嗣為北秦州刺史武都王　諸軍¶與袁
顗相拒於濃湖久未决龍驤將軍張興世建議曰¶賊據
上流兵彊地勝我雖持之有餘而制之不足若以<md:KR2b0007_WYG_131-26b>¶竒兵
數千潛岀其上因險而壁見利而動使其首尾周¶遑進
退疑阻中流既梗糧運自艱此制賊之竒也錢溪¶江岸
最狹¶去大軍不逺下臨洄洑船下¶必來泊岸又有橫浦
<pb:KR2b0007_SBCK_131-14a>
可以藏船千人守險萬人不能過¶衝要之地莫出於此
沈攸之吳喜並贊其䇿㑹龎孟虯¶引兵來助殷琰劉勔
遣使求援甚急¶建安王休仁欲遣興世救之沈攸之曰
孟虯蟻聚<md:KR2b0007_WYG_131-27a>¶必無能為遣别將馬歩數千足以相制興世
之¶行是安危大機必不可輟乃遣叚佛榮將兵救勔而
選¶戰士七千輕舸二百配興世興世帥其衆沂流稍上
尋¶復退歸如是者累日劉胡聞之笑¶曰我尚不敢越彼
下取楊州張興世何物人欲¶輕據我上不為之備一夕
四更值便風興世舉帆¶直前度湖白過鵲尾胡既覺乃
遣其將胡靈秀將兵於¶東岸翼之而進戊戌夕興世宿
景洪浦靈秀亦留興世<md:KR2b0007_WYG_131-27b>¶&KR0467;遣其將黄道標帥七十舸徑
<pb:KR2b0007_SBCK_131-14b>
趣錢溪立營寨己¶亥興世引兵進據之靈秀不能禁庚
子劉胡自將水歩¶二十六軍來攻錢溪¶將士欲迎擊之
興世禁之曰賊來尚逺氣盛而矢驟¶驟既易盡盛亦易
衰不如待之令將士治¶城如故俄而胡來轉近船入洄
洑興世命壽寂之任農¶夫帥壯士數百擊之衆軍相繼
並進胡敗走斬首數百¶胡收兵而下時興世城寨未固
建安王休仁慮袁顗并<md:KR2b0007_WYG_131-28a>¶力更攻錢溪欲分其勢辛丑命
沈攸之吳喜等以皮艦¶進攻濃湖斬獲千數是日劉胡¶
帥歩卒二萬鐡馬一千欲更攻興世未至錢溪數十里¶
袁顗以濃湖之急遽追之錢溪城由此得立胡遣人傳¶
唱錢溪已平衆並懼沈攸之曰不然若錢溪實敗萬人
<pb:KR2b0007_SBCK_131-15a>
中應有一人逃亡得還者必是彼戰失利唱空聲以惑¶
衆耳勒軍中不得妄動錢溪捷報尋至攸之以錢¶溪所
送胡軍耳鼻示濃湖袁顗駭懼攸之日暮引歸<md:KR2b0007_WYG_131-28b>¶　龍驤
將軍劉道符攻山陽程天祚請降　¶龎孟虯進至弋陽
劉勔遣吕安國等迎擊於蓼潭¶大破之孟虯¶走向義陽
王𤣥謨之子曇善起兵據義陽以應建康¶孟虯走死蠻
中　劉胡遣輔國將軍薛道標襲合肥¶殺汝隂太守裴
季劉勔遣輔國將¶軍垣閎擊之閎閬之弟道標安都¶之
子也　淮西人鄭叔舉起兵擊常珍竒以應鄭黒辛<md:KR2b0007_WYG_131-29a>¶亥
以叔舉為北豫州刺史　崔道固為土人所攻閉門¶自
守上遣使宣慰道固請降¶甲寅復以道固為徐州刺史
<pb:KR2b0007_SBCK_131-15b>
　八¶月皇甫道烈等聞龐孟虯敗並開門岀降¶　張興
世既據錢溪濃湖軍乏食鄧琬大送資糧¶畏興世不敢
進劉胡帥輕舸四百由鵲頭内路欲攻錢¶溪既而謂長
史王念叔曰吾¶少習歩戰未閑水鬭若歩戰&KR0106;在數萬
人中<md:KR2b0007_WYG_131-29b>¶水戰在一舸之上舸舸各進不復相關正在¶三十
人中此非萬全之計吾不為也乃託瘧疾住鵲頭¶不進
遣龍驤將軍陳慶將三百舸向錢¶溪戒慶不須戰張興
世吾之所悉自當走耳陳慶至錢¶溪軍於梅根胡遣别
將王起將百舸攻興世興世擊起¶大破之胡帥其餘舸
馳還謂顗曰興世營寨已立不可¶猝攻昨日小戰未足
為損陳慶已與南陵大雷諸軍共¶遏其上大軍在此鵲
<pb:KR2b0007_SBCK_131-16a>
頭諸將又斷其下流已墮圍<md:KR2b0007_WYG_131-30a>¶中不足復慮顗怒胡不戰
謂曰糧運鯁塞當如此何¶胡曰彼尚得泝流越我而上
此¶運何以不得㳂流越彼而下邪乃遣安北府司馬沈
仲¶玉將千人歩趣南陵迎糧仲玉至南陵載米三¶十萬
斛錢布數十舫豎榜為城¶規欲突過行至貴口不敢進¶
遣聞信報胡¶令遣重軍援接張興世遣壽寂之任農夫
等將三<md:KR2b0007_WYG_131-30b>¶千人至貴口擊之仲玉走還顗營悉虜其資實
胡衆駭¶懼胡將張喜來降鎮東中兵參軍劉亮進¶兵逼
胡營胡不能制袁顗懼曰賊入人肝脾裏何由得¶活胡
隂謀遁去己卯誑顗云欲更帥歩騎二萬¶上取錢溪兼
下大雷餘運令顗悉選馬配之其¶日胡委顗去徑趣梅
<pb:KR2b0007_SBCK_131-16b>
根先令薛常寳辦船悉𤼵南陵諸¶軍燒大雷諸城而走
至夜顗方知之大怒罵曰今年為¶少子所誤呼取常所
乘善馬飛鷰謂其衆曰我當自出追<md:KR2b0007_WYG_131-31a>¶之因亦走庚辰建
安王休仁勒兵入顗營納降卒十萬¶遣沈攸之等追顗
顗走至鵲頭與戍主薛伯珍并所領¶數千人偕去欲向
尋陽夜止山間殺馬以勞將士¶顧謂伯珍曰我非不能
死且欲一至尋陽謝罪主¶上然後自刎耳因慷慨叱左
右索節無復應者及旦伯¶珍請屏人言事遂斬顗首¶詣
錢溪馬軍主襄陽俞湛之湛之因斬伯珍并送首¶以為
已功劉胡帥二萬人向尋陽詐晉安王子勛云袁<md:KR2b0007_WYG_131-31b>¶顗已
降軍皆散唯已帥所領獨返宜速處分為一戰之¶資當
<pb:KR2b0007_SBCK_131-17a>
停據湓城誓死不貳乃於江外夜¶趣沔口鄧琬聞胡去¶
憂惶無計呼中書舎人禇靈嗣等謀之並不知所岀張¶
悦詐稱疾呼琬計事令左右伏甲帳後戒之若聞索酒¶
便出琬既至悦曰卿首唱此謀今事已急計將安¶出琬
曰正當斬晉安王封府庫以謝罪耳悦曰今日寧¶可賣
殿下求活邪因呼酒子洵提刀出斬琬中書<md:KR2b0007_WYG_131-32a>¶舎人潘欣
之聞琬死勒兵而至悦使人語之曰鄧¶琬謀反今已梟
戮欣之乃還取琬子並殺之悦因¶單舸齎琬首馳下詣
建安王休仁降尋陽¶亂蔡那之子道淵在尋陽被繫作
部¶脱鎻入城執子勛囚之沈攸之等諸軍至尋陽斬晉
安王¶子勛傳首建康時年十一¶初鄧琬遣臨川内史張
<pb:KR2b0007_SBCK_131-17b>
淹自鄱陽嶠道¶入三吳軍于上饒<md:KR2b0007_WYG_131-32b>¶聞劉胡敗軍副鄱陽
太守¶費曄斬淹以降淹暢之子也廢¶帝之世衣冠懼禍
咸欲逺出至是流離外難百不¶一存衆乃服蔡興宗之
先見九月壬辰以山¶陽王休祐為荆州刺史癸巳觧嚴
大赦庚子司徒休仁¶至尋陽遣吳喜張興世向荆州沈
懐明向郢州劉亮及¶寧朔將軍南陽張敬兒向雍州孫
超之向湘州沈<md:KR2b0007_WYG_131-33a>¶思仁任農夫向豫章平定餘冦劉胡逃
至石城¶捕得斬之郢州行事張沈變形為沙門&KR0467;走¶追
獲殺之荆州行事劉道憲聞濃湖平散兵遣使¶歸罪荆
州治中宗景等勒兵入城殺道憲執臨海¶王子頊以降
孔道存知尋陽已平遣使請降尋聞栁世¶隆劉亮當至
<pb:KR2b0007_SBCK_131-18a>
衆悉逃潰道存及三子皆自殺上以何¶慧文才兼將吏
使吳喜宣㫖赦之慧文¶曰既䧟逆節手害忠義何靣見
天下之士遂自<md:KR2b0007_WYG_131-33b>¶殺安陸王子綏臨海王子頊邵陵王子
元¶並賜死劉順及餘黨在荆州者皆伏誅¶詔追贈諸死
節之臣及封賞有功者各有差　己¶酉魏初立郡學置
博士助敎生員從中書令高允相州¶刺史李訢之請也¶¶¶
訢崇之子也　上既誅晉安王<md:KR2b0007_WYG_131-34a>¶子勛等待世祖諸子猶
如平日司徒休仁還自尋陽言¶於上曰松滋侯兄弟尚
在將來非社稷計宜早為之所¶冬十月乙卯松滋侯子
房永嘉王子仁始安王子真淮¶南王子孟南平王子産
廬陵王子輿子趨子期東平王¶子嗣子悦並賜死及鎮
<pb:KR2b0007_SBCK_131-18b>
北諮議參軍路休之司徒從事¶中郎路茂之兖州刺史
劉祗中書舎人嚴龍¶皆坐誅世祖二十八子於此盡矣¶
祗<md:KR2b0007_WYG_131-34b>¶義欣之子也　劉勔圍壽陽垣閎攻合肥俱未下勔
患¶之召諸將㑹議馬隊主王廣之曰得將軍所乗馬判
能¶平合肥幢主皇甫肅怒曰廣之敢奪節下馬可¶斬勔
笑曰觀其意必能立功即推鞌下馬與之¶廣之徃攻合
肥三日克之薛道標突圍奔淮西歸常¶珍竒勔擢廣之
為軍主廣之謂肅曰節下若從卿言何¶以平賊卿不賞
才乃至於此肅有學術及勔卒更¶依廣之廣之薦於齊
世祖為東海太守<md:KR2b0007_WYG_131-35a>¶　沈靈寳自廬江引兵攻晉熈¶晉熈
太守閻湛之棄城走　徐州刺史薛¶安都益州刺史蕭
<pb:KR2b0007_SBCK_131-19a>
惠開梁州刺史栁元怙¶兖州刺史畢衆敬豫章¶太守殷
孚汝南太守常珍竒並遣使乞降¶上以南方已平欲示
威淮北乙亥命鎮軍將軍¶張永中領軍沈攸之將甲士
五萬迎薛安都¶蔡興宗曰<md:KR2b0007_WYG_131-35b>¶安都歸順此誠非虛正須單
使尺書今以重兵迎之¶勢必疑懼或能招引北虜為患
方深若以叛臣罪重不¶可不誅則曏之所宥亦已多矣
况安都外據大鎮密邇¶邊陲地險兵彊攻圍難克考之
國計尤宜馴養如¶其外叛將為朝廷旰食之憂上不從
謂¶征北司馬行南徐州事蕭道成曰吾今因此北討卿
意¶以為何如對曰安都狡猾有餘今以兵逼之恐非國
之¶利上曰諸軍猛銳何徃不克卿勿多言安<md:KR2b0007_WYG_131-36a>¶都聞大兵
<pb:KR2b0007_SBCK_131-19b>
北上¶懼遣使乞降於魏常¶珍竒亦以懸瓠降魏¶皆請兵
自救　戊寅立皇子昱為太子　薛安都以其¶子為質
於魏魏遣鎮東大將軍代人尉元鎮東將¶軍魏郡孔伯
恭等帥騎一萬出東道救彭城鎮西大將¶軍西河公石
都督荆豫南雍州諸軍事張窮竒出西道¶救懸弧<md:KR2b0007_WYG_131-36b>¶以安
都為都督徐雍等五州諸軍¶事鎮南大將軍徐州刺史
河東公常珍竒為平南將軍¶豫州刺史河内公兖州刺
史申纂詐降於魏尉元受之¶而隂為之僃魏師至無鹽
纂閉門拒守薛安¶都之召魏兵也畢衆敬不與之同遣
使來請降¶上以衆敬為兖州刺史衆敬子¶元賔在建康
先坐它罪誅¶衆敬聞之怒㧞刀斫柱曰吾皓首唯一<md:KR2b0007_WYG_131-37a>¶子
<pb:KR2b0007_SBCK_131-20a>
不能全安用獨生十一月壬子魏師至瑖丘衆敬請¶降
於魏尉元遣部將先據其城衆敬悔恨數日不¶食元長
驅而進十二月己未軍于秅¶西河公石至上蔡常珍竒
帥文武出迎石¶欲頓軍汝北未即入城中書博士鄭羲
曰今¶珍竒雖來意未可量不如直入其城奪其管籥¶據
有府庫制其腹心䇿之全者也石遂䇿馬入¶城因置酒
嬉戯羲曰觀珍竒之色甚不平不可不為之<md:KR2b0007_WYG_131-37b>¶僃乃嚴兵
設備其夕珍竒使人燒府屋欲為變以石有¶僃而止羲
豁之曽孫也淮西七郡民多不願屬魏連營¶南奔魏遣
建安王陸馛宣慰新¶附民有䧟軍為奴婢者馛悉免之
新民乃恱　乙¶丑詔坐依附尋陽削官爵禁錮者皆從
<pb:KR2b0007_SBCK_131-20b>
原蕩隨才銓用¶　劉勔圍壽陽自首春至于末冬内攻
外禦戰無不捷¶以寛厚得將士心尋陽既平上使中書
為詔諭殷¶琰蔡興宗曰天下既定是琰思過之日陛下
宜賜手詔<md:KR2b0007_WYG_131-38a>¶數行以相慰引今直中書為詔彼¶必疑謂非
真非所以速清方難也不從¶琰得詔謂劉勔詐為之不
敢降杜叔寳閉絶尋¶陽敗問有傳者即殺之守備益固
凡有降者上輒送壽¶陽城下使與城中人語由是衆情
離沮琰欲請降¶於魏主簿譙郡夏侯詳説琰曰今日之
舉本効¶忠節若社稷有奉便當歸身朝廷何可北靣左
衽乎且¶今魏軍近在淮次官軍未測吾之去就<md:KR2b0007_WYG_131-38b>¶若建使
歸欵必厚相慰納豈止免罪¶而已琰乃使詳岀見劉勔
<pb:KR2b0007_SBCK_131-21a>
詳説勔曰今城中士民知困¶而猶固守者畏將軍之誅
皆欲自歸於魏願將軍緩而¶赦之則莫不相帥而至矣
勔許諾使詳至城下¶呼城中人諭以勔意丙寅琰帥將
佐面縛岀降勔悉加¶慰撫不戮一人入城約勒將士士
民貲財秋毫無¶所失壽陽人大悦魏兵至師水¶將救壽
陽聞琰已降<md:KR2b0007_WYG_131-39a>¶乃掠義陽數千人而去久之琰復仕至少
府而卒¶　蕭惠開在益州多任刑誅蜀人猜怨聞費欣
壽¶敗没程法度不得前於是晉原一郡反¶諸郡皆應之
合兵圍¶成都城中東兵不滿二千惠開悉遣蜀人出獨
與東兵¶拒守蜀人聞尋陽已平爭欲屠城衆至十¶餘萬
人惠開毎遣兵出戰未嘗不㨗上遣其弟惠基自¶陸道
<pb:KR2b0007_SBCK_131-21b>
使成都赦惠開罪惠基至涪蜀人遏留惠基不聽<md:KR2b0007_WYG_131-39b>¶進惠
基帥部曲擊之斬其渠帥¶然後得前惠開奉㫖歸降城
圍得觧上遣惠開宗人寳¶首自水道慰勞益州寳首欲
以平蜀為已功更奬説蜀¶人使攻惠開於是處處蜂起
凡諸離¶散者一時還合與寶首進逼成都衆號二十萬
惠開欲¶擊之將佐皆曰今慰勞使至而拒之何以自眀¶
惠開曰今表啓路絶不戰則何以得通使京師乃遣宋¶
寧太守蕭惠訓等將萬兵與戰大破之生擒寳首囚於<md:KR2b0007_WYG_131-40a>¶成都遣使言狀上¶使執送寶首召惠開還建康旣至上
問以舉兵狀惠開曰臣¶唯知逆順不識天命且非臣不
亂非臣不平上釋之　是¶歲僑立兖州治淮隂徐州治
<pb:KR2b0007_SBCK_131-22a>
鍾離青冀二州共一刺史¶治鬱洲鬱洲在海中周數百
里累石為¶城高八九尺虚置郡縣荒民無幾　張永沈¶
攸之進兵逼彭城軍于下礚分遣羽林監王穆之¶將卒
五千守輜重於武原<md:KR2b0007_WYG_131-40b>¶魏尉元至彭城薛安都出迎元遣¶
李璨與安都先入城收其管籥别遣孔伯恭以精甲二¶
千安撫内外然後入其夜張永攻南門不¶克而退元不
禮於薛安都安都悔降復謀叛魏¶元知之不果發安都
重賂元等¶委罪於女婿裴祖隆而殺之元使李珠與安
都守彭城¶自將兵擊張永絶其糧道又破王穆之於武
原穆之帥<md:KR2b0007_WYG_131-41a>¶餘衆就永元進攻之
資治通鑑卷第一百三十一
