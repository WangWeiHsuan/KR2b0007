# -*- mode: mandoku-view -*-
#+TITLE: 資治通鑑
#+DATE: 2015-09-23 10:01:54
#+PROPERTY:  LASTPB  <MD KR2b0007_WYG_294-1a>
#+PROPERTY:  LASTPB  <PB KR2b0007_SBCK_290-22a>
#+PROPERTY: LASTPB  <md:KR2b0007_WYG_244-1a>
#+PROPERTY: JUAN 245



<md:KR2b0007_WYG_245-1a>¶
<pb:KR2b0007_SBCK_245-1a>
資治通鑑卷第二百四十五
　　　　臣司馬光奉　勑¶編集¶
　唐紀六十一(圉大荒落凡四年/起閼逢攝提格盡彊)
　¶　　文宗元聖昭獻孝皇帝中¶
大和八年春正月上疾小瘳丁巳御大和¶殿見近臣然
神識耗減不能復故¶　二月壬午朔日有食之　夏六
月丙戌莒王紓薨<md:KR2b0007_WYG_245-1b>¶　上以乆旱詔求致雨之方司門員
外郎李中敏¶上表以為仍歲大旱非聖德不至直以宋
申錫之寃濫¶鄭注之姦邪今致雨之方莫若斬注而雪¶
申錫表留中中敏謝病歸東都¶¶郯王經薨　初李仲言
<pb:KR2b0007_SBCK_245-1b>
流象州¶遇赦還東都㑹留守李逢吉思復入相¶仲言自
言與鄭注善逢吉使仲言厚賂之注引仲言<md:KR2b0007_WYG_245-2a>¶見王守澄
守澄薦於上云仲言善易上召見之時仲言¶有母服難
入禁中乃使衣民服號王山人仲言儀¶狀秀偉倜儻尚
氣頗工文辭有口¶辨多權數上見之大恱以為竒士待
遇日隆<md:KR2b0007_WYG_245-3a>¶仲言既除服秋¶八月辛夘上欲以仲言為諫官
寘之翰林李德裕曰仲¶言曏所為計陛下必盡知之豈
宜寘之近侍¶上曰然豈不容其改過對曰臣聞惟顔囘
能不貳過彼¶聖賢之過但思慮不至或失中道耳至於
仲言之惡著¶於心本安能悛改邪上曰李逢吉¶薦之朕
不欲食言對曰逢吉身為宰相乃薦姦邪以誤<md:KR2b0007_WYG_245-3b>¶國亦罪
<pb:KR2b0007_SBCK_245-2a>
人也上曰然則别除一官對曰亦不可上顧王¶涯涯對
曰可德裕揮手止之上囘顧適見色殊不懌而¶罷始涯
聞上欲用仲言草諫䟽極憤激既而見上意堅¶且畏其
黨盛遂中變尋以仲言為四門助教¶給事中鄭肅韓佽
封還敕書德裕將出中書謂涯¶曰且喜給事中封敕涯
即召肅佽謂曰李公適留語令¶二閣老不用封敕二人
即¶行下明日以白德裕德裕驚曰德裕不<md:KR2b0007_WYG_245-4a>¶欲封還當面
聞何必使人傳言且有司封駮豈復¶禀宰相意邪二人
悵恨而去九月辛亥徴昭義節¶度副使鄭注至京師王
守澄李仲言¶鄭注皆惡李德裕以山南西道節度使李
宗閔與德裕¶不相恱引宗閔以敵之壬戌詔徴宗閔於
<pb:KR2b0007_SBCK_245-2b>
興元¶冬十月辛巳幽州軍¶亂逐節度使楊志誠及監軍
李懷仵推兵馬使史¶元忠主留務　庚寅以李宗閔為
中書侍郎同平章事<md:KR2b0007_WYG_245-4b>¶甲午以中書侍郎同平章事李德
裕同平章事充山南¶西道節度使是日以李仲言為翰
林侍講學士給事中¶髙銖鄭肅韓佽諫議大夫郭承嘏
中書舍人權璩等争¶之不能得承嘏晞之孫璩德輿之
子也¶　乙巳貢院奏進士復試詩賦從之¶¶　李德裕見
上自陳請留京師丙午以德裕為兵¶部尚書　楊志誠
過太原李載義自&KR0460;擊欲殺之<md:KR2b0007_WYG_245-5a>¶幕僚諫救得免殺其妻
子及從行將卒¶朝廷以載義有功不問載義母兄葬¶幽
州志誠𤼵取其財載義奏乞取志誠心以祭母不許
<pb:KR2b0007_SBCK_245-3a>
十一月成德節度使王庭湊薨軍中奉其子都知兵¶馬
使元逵知留後元逵改父所爲事朝廷禮甚謹　史¶元
忠獻楊志誠所造衮衣及諸僭物丁&KR0407;流志誠於嶺¶南
道殺之　李宗閔言李德裕制命己行不冝自便¶乙亥
復以德裕爲鎭海節度使不復兼平章<md:KR2b0007_WYG_245-5b>¶事時德裕宗閔
各有朋黨互相擠援¶上患之每歎曰去河北賊易去¶朝
中朋黨難¶　臣光曰夫君子小人之不相容猶水炭
之不可同器¶而處也故君子得位則斥小人小人得勢
則排君子¶此自然之理也然君子進賢退不肖其處心
也公其¶指事也實小人與其所好毁其所惡其處心也
私其指事也誣公且實者謂之正直<md:KR2b0007_WYG_245-6a>¶私且誣者謂之朋黨
<pb:KR2b0007_SBCK_245-3b>
在人主所以辨之耳是以明主¶在上度德而叙位量能
而授官有功¶者賞有罪者刑姧不能惑佞不能移夫如
是則朋黨¶何自而生哉彼昏主則不然明不能燭彊不
能斷邪正並進毁譽交至取捨不在於己威福潛移於¶
人於是讒慝得志而朋黨之議興矣夫木腐而蠧生¶醯
酸而蜹集故朝廷有朋黨則人主當自咎而¶不當以咎
羣臣也文宗茍患羣臣之朋黨何不察其<md:KR2b0007_WYG_245-6b>¶所毁譽者為
實為誣所進退者為賢為不肖其¶心為公為私其人為
君子為小人茍實也賢也公也¶君子也匪徒用其言又
當進之誣也不肖也私也小¶人也匪徒弃其言又當刑
之如是雖使之為朋黨¶孰敢哉釋是不為乃怨羣臣之
<pb:KR2b0007_SBCK_245-4a>
難治是猶不種¶不芸而怨田之蕪也朝中之黨且不能
去况河北賊¶乎　¶丙子李仲言請改名訓　幽州奏
莫州軍亂刺史張元<md:KR2b0007_WYG_245-7a>¶汎不知所在　十二月己夘以昭
義節度副使鄭注為¶太僕卿郭承嘏累上䟽言其不可
上不聽於是注詐上¶表固辭上遣中使再以告身賜之
不受　癸¶未以史元忠為盧龍留後　¶¶初宋申錫與御
史中丞宇文鼎受密詔誅鄭注使京兆¶尹王璠掩捕之
璠密以堂帖示王守澄¶注由是得免深德璠璠又與李
訓善於是訓注共<md:KR2b0007_WYG_245-7b>¶薦之自浙西觀察使徴為尚書左丞¶¶
九年春正月乙夘以王元逵為成德節度使巢公湊¶薨
追贈齊王　鄭注上言秦地有災宜¶興役以禳之辛夘
<pb:KR2b0007_SBCK_245-4b>
𤼵左右神䇿千五百人浚曲江及昆¶明池<md:KR2b0007_WYG_245-8a>¶　三月冀王
絿薨　丙辰以史元忠為盧¶龍節度使　初李德裕為
浙西觀察使漳王傅母杜仲¶陽坐宋申錫事放歸金陵
詔德裕存處之㑹德裕已離<md:KR2b0007_WYG_245-8b>¶浙西牒留後李蟾使如詔
㫖¶至是左丞王璠户部侍¶郎李漢奏德裕厚賂仲陽隂
結漳王圖為不軌上怒甚¶召宰相及璠漢鄭注
等面質之璠漢等極口誣之路隋¶曰德裕不至
亦果如所言臣亦應得罪言者稍息夏¶四月以
德裕為賔客分司　癸巳以鄭注守太僕卿
兼¶御史大夫注始受之仍舉倉部貟外郎李
&KR0323;自代曰加¶臣之罪雖於理而無辜在&KR0323;之
<pb:KR2b0007_SBCK_245-5a>
誠乃事君而盡節<md:KR2b0007_WYG_245-9a>¶時人皆哂之　¶丙申以門下侍郎同
平章事路隋同平章事充鎭海節度使趣之¶赴鎭不得
面辭坐救李徳裕故也¶　初京兆¶尹河南賈餗性褊躁
輕率與李德裕有隙而善於李¶宗閔鄭注上已賜百官
宴於曲江¶故事尹於外<md:KR2b0007_WYG_245-9b>¶門下馬揖御史餗恃其貴勢乘
馬直入殿中侍御史楊¶儉蘇特與之争餗罵曰黄靣兒
敢爾坐罰俸餗恥之求¶出詔以為浙西觀察使尚未行
戊戌以餗為中書侍郎¶同平章事　庚子制以曏日上
初得疾王涯呼¶李德裕奔問起居德裕竟不至又在西
蜀徴逋懸錢三¶十萬緍百姓愁困貶德裕袁州長史
初宋申錫獲罪¶¶宦官益横上外雖包容内不能堪李訓
<pb:KR2b0007_SBCK_245-5b>
鄭¶注既得幸揣知上意訓因進講數以微言動上<md:KR2b0007_WYG_245-10a>¶上見
其才辯意訓可與謀大事且以訓注皆因王守¶澄以進
冀宦官不之疑遂密以誠告之訓注遂以誅宦¶官為己
任¶¶¶¶¶二人相挾朝夕計議所言於上無不從聲勢烜赫<md:KR2b0007_WYG_245-10b>¶注
多在禁中或時休沐賔客填門賂遺山¶積外人但知訓
注倚宦官擅作威福不知其與上¶有密謀也上之立也
右領軍將軍興寜仇士良有功¶王守澄抑之由是有隙
訓注為上¶謀進擢士良以分守澄之權五月乙丑以士
良為¶左神䇿中尉守澄不恱　戊辰以左丞王¶璠為户
部尚書判度支　京城訛言鄭注為上合金丹¶須小兒
心肝民間驚懼上聞而惡之鄭注<md:KR2b0007_WYG_245-11a>¶素惡京兆尹楊虞卿
<pb:KR2b0007_SBCK_245-6a>
與李訓共搆之云此語出於虞卿¶家人上怒六月下虞
卿御史獄注求為兩省官中¶書侍郎同平章事李宗閔
不許注毁之於上㑹宗閔救¶楊虞卿上怒叱出之壬寅
貶明州刺史¶　左神䇿中尉韋元素樞密使楊承¶和王
踐言乆居中用事與王守澄争權不叶李訓鄭注因¶之
出承和於西川元素於淮南踐言於河東皆為監軍¶秋
七月甲辰朔貶楊虞卿䖍州司馬<md:KR2b0007_WYG_245-11b>¶　庚戌作紫雲樓於
曲江¶　辛亥以御史大夫李固言為門下侍郎¶同平章
事李訓鄭注為上畫太平之䇿以為當先¶除宦官次復
河湟次清河北開陳方略如指諸掌上以¶為信然寵任
日隆初李宗閔為吏部侍郎因駙馬都尉¶沈&KR1330;結女學
<pb:KR2b0007_SBCK_245-6b>
士宋若憲知樞密楊承和得為相¶及貶明州鄭注𤼵其
事壬¶子再貶處州長史著<md:KR2b0007_WYG_245-12a>¶作郎分司舒元輿與李訓善
訓用事召為右司郎中兼¶侍御史知雜鞫楊虞卿獄癸¶
丑擢為御史中丞元輿元襃之兄也貶吏部¶侍郎李漢
為汾州刺史刑部侍郎蕭澣為遂州刺史¶¶皆坐李宗閔
之黨是時李訓鄭注連逐¶三相威震天下於是平生絲
恩髪怨無不¶報者　李訓奏僧尼猥多耗蠧公私丁巳
詔所在試僧<md:KR2b0007_WYG_245-12b>¶尼誦經不中格皆勒歸俗禁置寺及私度
人¶　時人皆言鄭注朝夕且為相侍御史李甘揚言於
朝曰¶白麻出我必壞之於庭癸亥貶甘封州司馬¶¶然李
訓亦忌注不欲使為相事竟寢　甲子以國子¶博士李
<pb:KR2b0007_SBCK_245-7a>
訓爲兵部郎中知制誥依前侍講學士　貶左¶金吾大
將軍沈&KR1330;爲邵州刺史八月丙子又貶李宗閔¶潮州司
户賜宋若憲死　丁丑以太僕卿鄭注爲工部<md:KR2b0007_WYG_245-13a>¶尚書充
翰林侍講學士注好服鹿裘以隠淪自處¶上以師友待
之注之初得幸上嘗問翰林學士户部侍¶郎李珏曰卿
知有鄭注乎亦嘗與之言乎對曰臣豈特¶知其姓名兼
深知其爲人其人姧邪陛下寵之恐無益¶聖德臣忝在
近宻安敢與此人交通戊寅貶珏江州刺¶史再貶沈&KR1330;
柳州司户　丙申詔以¶楊承和庇護宋申錫韋元素王
踐言與李宗閔李德裕¶中外連結受其賂遺承和可驩
州安置元素可象<md:KR2b0007_WYG_245-13b>¶州安置踐言可恩州安置令所在錮
<pb:KR2b0007_SBCK_245-7b>
送¶楊虞卿李漢蕭澣為朋黨之¶首貶虞卿䖍州司户漢
汾州司馬澣遂州司馬尋遣使¶追賜承和元素踐言死
時崔潭峻已卒亦¶剖棺鞭尸己亥以前廬州刺史羅立
言為司農少卿立¶言贓吏以賂結鄭注而得之鄭注之
入翰林也中書舍¶人髙元裕草制言以醫藥奉君親注
衘之奏元裕嘗出¶郊送李宗閔壬寅貶元裕閬州刺史<md:KR2b0007_WYG_245-14a>¶元裕士廉之六世孫也¶時注與李訓所惡朝士皆指目
為二李¶之黨貶逐無虚日班列殆空廷中忷忷¶上亦知
之訓注恐為人所揺九月癸夘朔勸上下詔應¶與德裕
宗閔親舊及門生故吏今日以前貶黜之外餘¶皆不問
人情稍安　鹽鐵使王涯奏改江淮嶺南茶灋¶增其税
<pb:KR2b0007_SBCK_245-8a>
庚申以鳳翔節<md:KR2b0007_WYG_245-14b>¶度使李聽為忠武節度使代杜悰　憲
宗之崩也人皆¶言宦官陳𢎞志所為時𢎞志為山南東¶
道監軍李訓為上謀召之至青泥驛癸¶亥封杖殺之¶
鄭注求為鳳翔節度使門下侍¶郎同平章事李固言不
可丁夘以固言為山南西道節¶度使¶注為<md:KR2b0007_WYG_245-15a>¶鳳翔節度使¶
李訓雖因注得¶進及勢位俱盛心頗忌注謀欲中外協
勢以誅宦官故¶出注於鳳翔其實俟既誅宦官并圗注
也注欲取名家¶才望之士為參佐請禮部員外郎韋温
為副使¶温不可或曰拒之必為患温曰擇禍莫若輕拒
之止於¶逺貶從之有不測之禍卒辭之　戊辰以右神
䇿¶中尉行右衞上將軍知内侍省事王守澄為左右神
<pb:KR2b0007_SBCK_245-8b>
䇿<md:KR2b0007_WYG_245-15b>¶觀軍容使兼十二衞統軍¶¶李訓鄭注為上謀¶以虚名
尊守澄實奪之權也己巳以御史中¶丞兼刑部侍郎舒
元輿為刑部侍郎兵部郎中知制誥¶充翰林侍講學士
李訓為禮部侍郎並同平章事仍命¶訓三二日一入翰
林講易元輿為中丞凡訓注所惡者¶則為之弹擊由是
得為相又上懲李宗閔李德裕<md:KR2b0007_WYG_245-16a>¶多朋黨以賈餗及元輿
皆孤寒新進¶故擢為相庶其無黨耳訓起流人期年致
位宰相¶天子傾意任之訓或在中書或在翰林天下事
皆决¶於訓而涯輩承順其風指惟恐不逮自中尉樞密
禁衞¶諸將見訓皆震慴迎拜叩首壬申以刑部郎中兼¶
御史知雜李孝本權知御史中丞孝本宗室之子依
<pb:KR2b0007_SBCK_245-9a>
訓¶注得進　李聽自恃勲舊不禮於鄭注注代聽鎮鳳
翔¶先遣牙將丹駿至軍中慰勞誣奏聽<md:KR2b0007_WYG_245-16b>¶在鎮貪虐冬十
月乙亥以聽為太子太保分司復以杜¶悰為忠武節度
使鄭注每自負經濟之略上問以富人¶之術注無以對
乃請𣙜茶於是以王涯兼𣙜茶使¶涯知不可而不敢違
人甚苦之　鄭注欲收僧尼之譽¶固請罷沙汰從之
李訓鄭注密言於¶上請除王守澄辛巳遣中使李好古
就第賜酖殺之¶贈楊州大都督訓注本因守澄進¶卒謀
而殺之人皆快守澄之受佞而疾<md:KR2b0007_WYG_245-17a>¶訓注之隂狡於是元
和之逆黨略盡矣乙酉鄭注赴鎮¶　庚子以東都留守
司徒兼侍中裴度兼中書令餘如¶故李訓所奬拔率皆
<pb:KR2b0007_SBCK_245-9b>
狂險之士然亦時取天下重望以¶順人心如裴度令狐
楚鄭覃皆累朝耆俊乆為當路所¶軋置之散地訓皆引
居崇秩由是士大¶夫亦有望其真能致太平者不惟天
子惑之也然識者¶見其横甚知將敗矣　十一月丙午
以大理卿郭¶行餘為邠寜節度使癸丑以河東節度使
同平章事李<md:KR2b0007_WYG_245-17b>¶載義兼侍中丁巳以户部尚書判度支王
璠為河東節¶度使戊午以京兆尹李石為户部侍郎判
度支以京兆¶少尹羅立言權知府事石神符之五世孫
也¶己未以太府卿韓約為左金吾衞大將軍始鄭注¶與
李訓謀至鎮選壯士數百皆持白棓懷其斧以為親¶兵
是月戊辰王守澄葬於滻水¶注奏請入䕶葬¶事因以親
<pb:KR2b0007_SBCK_245-10a>
兵自隨仍奏令内臣中尉以下盡集滻水送<md:KR2b0007_WYG_245-18a>¶葬注因闔
門令親兵斧之使無遺類約既定訓與其黨¶謀如此事
成則注專有其功不若使行餘璠以赴鎮為¶名多募壯
士為部曲并用金吾臺府吏卒先期誅宦者¶已而并注
去之行餘璠立言約及中丞李孝¶本皆訓素所厚也故
列置要地獨與是數人及舒元輿¶謀之它人皆莫之知
也壬戌上御紫宸殿百官班定韓¶約不報平安奏稱左
金吾¶聽事後石榴夜有甘露臣遞門奏訖<md:KR2b0007_WYG_245-18b>¶因蹈舞再拜
宰相亦帥百官稱賀訓元輿¶勸上親往觀之以承天貺
上許之百官退班於含元殿¶¶日加辰上乘軟輿出紫宸
門¶升含元殿先命宰相及兩省官詣左仗視之良乆而
<pb:KR2b0007_SBCK_245-10b>
還訓奏臣與衆人驗之殆非真甘露未可遽宣¶布¶恐天
下稱賀上曰豈有<md:KR2b0007_WYG_245-19a>¶是邪顧左右中尉仇士良魚志𢎞帥
諸宦者往視之¶宦者既去訓遽召郭行餘王璠曰來受
敕㫖璠股栗¶不敢前獨行餘拜殿下時二人部曲數百
皆執兵立丹¶鳳門外訓已先使入召之令入受敕獨東
兵入¶邠寜兵竟不至仇士良等至左仗視甘露韓約變¶
色流汗士良怪之曰將軍何為如是俄風吹幕起見執¶
兵者甚衆又聞兵仗聲士良等驚駭走出門者欲閉之¶士
良叱之關不得上士良等奔詣上告<md:KR2b0007_WYG_245-19b>¶變訓見之遽呼金
吾衛士曰來上殿衛乘輿者人賞錢百¶緍宦者曰事急
矣請陛下還宫即舉軟輿迎上扶升輿¶决殿後罘罳疾
<pb:KR2b0007_SBCK_245-11a>
趨北出<md:KR2b0007_WYG_245-20a>¶訓攀輿¶呼曰臣奏事未竟陛下不可入宫金吾
兵已登殿¶羅立言帥京兆邏卒三百餘自東來李孝本
帥御¶史臺從人二百餘自西來皆登殿縱擊宦官流血<md:KR2b0007_WYG_245-20b>¶呼寃死傷者十餘人乘輿迤邐入宣政門¶訓攀輿呼益
急上叱之宦官郗志榮奮拳敺其¶胷偃於地乘輿既入
門隨闔宦者¶皆呼萬歲百官駭愕散出訓知事不濟脫
從吏緑衫衣¶之走馬而出揚言於道曰我何罪而竄謫
人不之¶疑王涯賈餗舒元輿還中書相謂曰上且開延
英召吾¶屬議之兩省官詣宰相請其故皆曰不知何事
諸公各¶自便士良等知上豫其謀怨憤出不遜語上慙
懼不復<md:KR2b0007_WYG_245-21a>¶言士良等命左右神䇿副使劉泰倫魏仲卿等
<pb:KR2b0007_SBCK_245-11b>
各帥禁¶兵五百人露刃出閤門討賊王涯等將㑹食¶吏
白有兵自内出逢人輒殺涯等狼狽¶歩走兩省及金吾
吏卒千餘人填門爭出門尋闔其不¶得出者六百餘人
皆死士良等分兵閉宫門索諸司討¶賊黨諸司吏卒及
民酤販在中者皆死死者又¶千餘人横尸流血狼藉塗
地諸司印及圖籍帷幕器皿¶俱盡又遣&KR0016;各千餘出城
追亡者又遣兵大索城中舒<md:KR2b0007_WYG_245-21b>¶元輿易服單&KR0016;出安化門
禁兵追擒之¶王涯徒歩至永昌里茶肆禁兵擒入左軍
涯時年七十¶餘&KR0013;以桎梏掠治不勝苦¶自誣服稱與李
訓謀行大逆尊立鄭注王璠歸長興坊¶私第閉門以其
兵自防神䇿將至門呼曰王¶涯等謀反欲起尚書爲相
<pb:KR2b0007_SBCK_245-12a>
魚䕶軍令致意¶璠喜出見之將趨賀再三璠知見紿涕
泣¶而行至左軍見王涯曰二十兄自反胡為見引涯曰
五<md:KR2b0007_WYG_245-22a>¶弟昔為京兆尹不漏言於王守澄¶豈有今日邪璠俛
首不言又收羅立言於太平里及¶涯等親屬奴婢皆入
兩軍繫之户部貟外郎李元臯訓¶之再從弟也訓實與
之無恩亦執而殺之故嶺南節度¶使胡証家鉅富禁兵
利其財託以搜賈餗入其家¶執其子溵殺之又入左常
侍羅讓詹事渾鍼翰林¶學士黎埴等家掠其貲財掃地
無遺¶鍼瑊之子也坊市惡少年因之報私仇殺人剽掠
百貨<md:KR2b0007_WYG_245-22b>¶互相攻劫塵埃蔽天癸亥百官入朝日出始¶開建
福門惟聽以從者一人自隨¶禁兵露刃夾道至宣政門
<pb:KR2b0007_SBCK_245-12b>
尚未開時無宰相御史知班¶百官無復班列<md:KR2b0007_WYG_245-23a>¶上御紫宸
殿問宰相何為不來仇¶士良曰王涯等謀反繫獄因以
涯手狀呈上召左僕射¶令狐楚右僕射鄭覃等升殿示
之上悲憤不自勝<md:KR2b0007_WYG_245-23b>¶謂楚等曰是涯手書乎對曰是也誠
如此罪不容誅因¶命楚覃留宿中書參决機務使楚草
制宣告中外楚叙¶王涯賈餗反事浮沉仇士良等不恱¶
由是不得為相時坊市剽掠者猶未止命左右神䇿將¶
楊鎮靳遂良等各將五百人分屯通衢擊鼓以警¶之斬
十餘人然後定賈餗變服潛民閒經宿自知無所¶逃素
服乘驢詣興安門自言我宰相賈餗也為姧人所¶汚可
送我詣兩軍門者執送西<md:KR2b0007_WYG_245-24a>¶軍李孝本改衣緑猶服金帶
<pb:KR2b0007_SBCK_245-13a>
以帽鄣面單騎奔鳳翔至咸陽西追擒之甲子¶以右僕
射鄭覃同平章事李訓素與終南僧宗宻善往¶投之宗
宻欲剃其髪而匿之其徒不可訓出山¶將奔鳳翔為盩
厔鎮遏使宋楚所擒械送¶京師至昆明池訓恐至軍中
更受酷辱謂送者曰得我¶者則富貴矣聞禁兵所在搜
捕汝必為所奪不若取我首¶送之送者從之斬其首以
來乙丑以户部侍郎判度支<md:KR2b0007_WYG_245-24b>¶李石同平章事仍判度攴
前河東節度使李¶載義復舊任左神䇿出兵三百人以
李訓首引王涯¶王璠羅立言郭行餘右神䇿出兵三百
人擁賈餗舒元¶輿李孝本獻于廟社徇于兩市¶命百官
臨視𦝫斬于¶獨栁之下梟其首於興安門外親屬無問
<pb:KR2b0007_SBCK_245-13b>
親踈皆死孩¶稺無遺妻女不死者没為官婢百姓觀者
怨王涯¶𣙜茶或詬詈或投瓦礫擊之<md:KR2b0007_WYG_245-25a>¶　臣光曰論者
皆謂涯餗有文學名聲初不知訓注之¶謀横罹覆族之
禍憤歎其寃臣獨以為不然夫顛危不扶¶焉用彼相涯
餗安髙位飽重禄訓注¶小人窮姧宄險力取將相涯餗
與之比肩不以¶為恥國家危殆不以為憂偷合茍容日
復一日自謂得保身之良䇿莫我如也若使人人如此
而無¶禍則姧臣孰不願之哉一旦禍生不虞足折刑剭
蓋天<md:KR2b0007_WYG_245-25b>¶誅之也士良安能族之哉¶　王涯有再從弟沐
家於江南老且貧聞涯為相跨¶驢詣之欲求一簿尉留
長安二歲餘始得一見涯待之¶殊落莫乆之沐因嬖奴
<pb:KR2b0007_SBCK_245-14a>
以道所欲¶涯許以微官自是旦夕造涯之門以俟命¶及
涯家被收沐適在其第與涯俱𦝫斬舒元輿有¶族子守
謙愿而敏元輿愛之從元輿者十年一旦忽以¶非罪怒
之日加譴責奴婢輩亦薄之守謙不自安求歸<md:KR2b0007_WYG_245-26a>¶江南元
輿亦不留守謙悲歎而去夕至昭應聞元輿收¶族守謙
獨免是日¶以令狐楚為鹽鐵轉運使左散騎常侍張仲
方權知京¶兆尹¶時數日之間殺生除拜皆决於兩中尉<md:KR2b0007_WYG_245-26b>¶上不豫知初王¶守澄惡宦者田全操劉行深周元稹薛
士幹似先義逸¶劉英誗等李訓鄭注因之遣分詣鹽<md:KR2b0007_WYG_245-27a>¶州
靈武涇原夏州振武鳳翔廵邉命翰林學士顧¶師邕為
詔書賜六道使殺之㑹訓敗六道得詔皆廢不¶行丙寅
<pb:KR2b0007_SBCK_245-14b>
以師邕為矯詔下御史獄¶先是鄭注將親兵五百已𤼵
鳳翔至扶風¶¶扶風令韓遼¶知其謀不供具𢹂印及吏卒
奔武功注知訓已敗復還¶鳳翔仇士良等使人齎密敕
授鳳翔監軍張仲清令取<md:KR2b0007_WYG_245-27b>¶注仲清惶惑不知所為押牙
李叔和說仲清曰叔和為¶公以好召注屏其從兵¶於坐
取之事立定矣仲清從之伏¶甲以待注注恃其兵衛遂
詣仲清叔和稍引其從兵享¶之於外注獨與數人入既
啜茶叔和抽刀斬注¶因閉外門悉誅其親兵乃出密敕
宣示將士遂滅注家¶并殺副使錢可復節度判官盧簡
能觀察判官蕭傑掌¶書記盧𢎞茂等及其枝黨死者千
餘人可復徽之子<md:KR2b0007_WYG_245-28a>¶簡能綸之子¶傑俛之弟也¶朝廷未知
<pb:KR2b0007_SBCK_245-15a>
注死丁夘詔削奪注官爵令¶鄰道桉兵觀變以左神䇿
大將軍陳君奕為鳳翔節度¶使戊辰夜張仲清遣李叔
和等以注首入獻¶¶¶梟於興安<md:KR2b0007_WYG_245-28b>¶門人情稍安京師諸軍始
各還營詔將士討賊有功及¶娖隊者官爵賜賚各有差
右神䇿軍獲韓約於崇¶義坊己巳斬之仇士良等各進
階遷官有差自是天下¶事皆决於北司宰相行文書而
已宦官氣益盛迫脅天¶子下視宰相陵暴朝士如草芥
每延英議事士良等動¶引訓注折宰相鄭覃李石曰訓
注誠為亂首但不¶知訓注始因何人得進宦者稍屈搢
紳頼之時中書惟¶有空垣破屋百物皆闕江西湖南獻
衣糧百二十分充<md:KR2b0007_WYG_245-29a>¶宰相召募從人辛未李石上言宰相
<pb:KR2b0007_SBCK_245-15b>
若¶忠正無邪神靈所祐縱遇盗賊亦不能傷若内懷姧
㒺¶雖兵衞甚設鬼得而誅之臣願竭赤心以報國止循
故¶事以金吾卒導從足矣其兩道所獻衣糧並乞停¶寢
從之十二月壬申朔顧師邕流儋州至商山賜死¶¶　𣙜
茶使¶令狐楚奏罷𣙜茶從之　度支奏籍鄭注家<md:KR2b0007_WYG_245-29b>¶貲得
絹百餘萬匹它物稱是庚辰上問宰相坊市¶安未李石
對曰漸安然比日寒冽特甚蓋刑殺太¶過所致鄭覃
曰罪人周親前已皆死其餘¶殆不足問時宦官深怨李
訓等凡與之有瓜葛親¶或蹔䝉奬引者誅貶不已¶故二
相言之李訓鄭注既誅召六道廵邉使田全操追¶忿訓
注之謀在道&KR0045;言我入城凡儒服者無貴賤當盡¶殺之
<pb:KR2b0007_SBCK_245-16a>
癸未全操等乘驛疾驅入金光門<md:KR2b0007_WYG_245-30a>¶京城訛言有宼至士民
驚譟縱横走塵埃四起¶兩省諸司官聞之皆奔散有不
及束帶韈而乘馬者¶鄭覃李石在中書顧吏卒稍稍逃
去覃謂石曰耳目¶頗異宜且出避之石曰宰相位尊望
重人心所屬¶不可輕也今事虚實未可知堅坐鎮之庶
㡬可定若宰¶相亦走則中外亂矣且果有禍亂避亦不
免覃然之石¶坐視文案沛然自若敕使相繼傳呼閉皇
城諸司門¶左金吾大將軍陳<md:KR2b0007_WYG_245-30b>¶君賞帥其衆立望仙門下¶
謂敕使曰賊至閉門未晩請徐觀其變不宜示弱至晡¶
後乃定是日坊市惡少年皆衣緋皁執弓刀¶北望見皇
城閉即欲剽掠非石與君賞鎮之京城幾¶再亂矣時兩
<pb:KR2b0007_SBCK_245-16b>
省官應入直者皆與其家人辭¶訣　甲申敕罷修曲江
亭館　丁亥詔¶逆人親黨自非前已就戮及指名收捕
者餘一切不問¶諸司官吏雖為所脅從渉於詿誤皆赦
之它人<md:KR2b0007_WYG_245-31a>¶母得妄相告言及相恐愒見亡匿者勿復追捕¶
三日内各聽自歸本司時禁軍暴横京兆尹¶張仲方不
敢詰宰相以其不勝任出為華州刺史¶以司農卿薛元
賞代之元賞甞詣李石第聞石方¶坐聽事與一人争辨
甚喧元賞使覘之云有神䇿¶軍將訴事元賞趨入責石
曰相公輔佐天子紀綱四海¶今近不能制一軍將使無
禮如此何以鎮服四夷即趨¶出上馬命左右擒軍將俟
於下馬橋<md:KR2b0007_WYG_245-31b>¶元賞至則已解衣跽之矣其黨訴於仇士良
<pb:KR2b0007_SBCK_245-17a>
士良¶遣宦者召之曰中尉屈大尹元賞曰屬有公事行¶
當繼至遂杖殺之¶乃白服見士良士良曰癡書生何敢
杖¶殺禁軍大將元賞曰中尉大臣也宰相亦大臣也宰
相¶之人若無禮於中尉如之何中尉之人無禮於宰相
庸¶可恕乎中尉與國同體當為國惜灋元賞已囚服¶而
來惟中尉死生之士良知軍將已死無可如何乃呼<md:KR2b0007_WYG_245-32a>¶酒
與元賞歡飲而罷初武元衡之死詔出内庫弓矢陌¶刀
給金吾仗使衛從宰相至建¶福門而退至是悉罷之¶
開成元年春正月辛丑朔上御宣政殿赦天下改元仇¶
士良請以神䇿仗衛殿門諫議大夫馮定言其不可¶¶乃
止定宿之弟也　二月癸未¶上與宰相語患四方表奏
<pb:KR2b0007_SBCK_245-17b>
華而不典李石對曰古人因<md:KR2b0007_WYG_245-32b>¶事為文今人以文害事
昭義節度使劉從諫上表請¶王涯等罪名且言涯等儒
生荷國榮寵咸欲保身¶全族安肯搆逆訓等實欲討除
内臣兩中尉自為救死¶之謀遂致相殺誣以反逆誠恐
非辜設若宰相實有異¶圖當委之有司正其刑典豈有
内臣擅領甲兵恣行剽¶劫延及士庶横被殺傷流血¶千
門僵尸萬計搜羅枝蔓中外恫疑¶臣欲身詣闕廷靣陳
臧否恐并陷孥戮<md:KR2b0007_WYG_245-33a>¶事亦無成謹當修飾封疆訓練士卒
内為陛¶下心腹外為陛下藩垣如姧臣難制誓以死清
君側丙¶申加從諫檢校司徒　天德軍奏吐谷渾三千
帳詣豐¶州降　三月壬寅以袁州長史李德裕為滁州
<pb:KR2b0007_SBCK_245-18a>
刺史¶　左僕射令狐¶楚從容奏王涯等既伏辜其家夷
滅遺骸弃捐請¶官為収瘞以順陽和之氣¶上慘然乆之
命京兆収𦵏涯等十一人於城西各賜衣<md:KR2b0007_WYG_245-33b>¶一襲仇士良
潛使¶人𤼵之弃骨於渭水丁未皇城留守郭皎¶奏諸司
儀¶仗有鋒刃者請皆輸軍器使遇立¶仗别給儀刀從之
劉從諫復遣¶牙將焦楚長上表讓官稱臣之所陳繫國¶
大體可聽則涯等宜䝉湔洗不可聽則賞典不宜¶妄加
安有死寃不申而生者荷禄因暴揚仇士良<md:KR2b0007_WYG_245-34a>¶等罪惡辛
酉上召見楚長慰諭遣之時士良等恣横¶朝臣日憂破
家及從諫表至士良等憚之由是鄭覃¶李石粗能秉政
天子倚之亦差以自彊　夏四月¶乙夘以潮州司户李
<pb:KR2b0007_SBCK_245-18b>
宗閔為衡州司馬凡李訓所指為李¶德裕宗閔黨者稍
稍収復之　淄王協薨　甲午以¶山南西道節度使李
固言為門下侍郎同平章事以左¶僕射令狐楚代之
戊戌上與宰相從容論詩之工拙¶鄭覃曰詩之工者無
若三百篇皆國人作之以刺<md:KR2b0007_WYG_245-34b>¶美時政王者采之以觀風
俗耳不聞王者為詩也後代¶辭人之詩華而不實無補
於事陳後主隋煬帝皆工於¶詩不免亡國陛下何取焉
覃篤於經術¶上甚重之　己酉上御紫宸殿宰相因奏
事拜謝外間¶因訛言天子欲令宰相掌禁兵已拜恩矣
由是中外復¶有猜阻人情忷忷士民不敢解衣寢者數
日乙丑¶李石奏請召仇士良等面釋其疑上為召士良
<pb:KR2b0007_SBCK_245-19a>
等出¶上及石等共諭釋之使毋疑懼然後事解　閏月
乙<md:KR2b0007_WYG_245-35a>¶酉以太子太保分司李聽為河中節度使上常歎曰
付¶之兵不疑置之散地不怨惟聽為可以然　乙未¶李
固言薦崔球為起居舍人鄭覃再三以為不可上曰¶公
事勿相違覃曰若宰相盡同則事必有欺陛下者矣¶
李孝本二女配没右軍上取之入宫秋七月¶右拾遺魏
謩上䟽以為陛下不邇聲色屢出宫女以配¶鰥夫竊聞
數月以來教坊選試以百數莊宅収市猶未¶巳又召李
孝本女入宫不避宗姓<md:KR2b0007_WYG_245-35b>¶大興物論臣竊惜之昔漢光武
一顧列女屏風宋𢎞猶¶正色抗言光武即撤之¶¶陛下豈
可不思宋𢎞之言欲居光武之下乎上即出孝¶本女¶擢
<pb:KR2b0007_SBCK_245-19b>
謩為補闕¶曰朕選市女子以賜諸王耳憐孝本女宗枝髫
齓孤露¶故収養宫中謩於疑似之間皆能盡<md:KR2b0007_WYG_245-36a>¶言可謂愛
我不忝厥祖矣命中書優為制辭以賞之謩¶徴之五世
孫也　鄜坊節度使蕭洪詐稱太¶后弟事覺八月甲辰
流驩州於道賜死¶趙縝吕璋等皆流嶺南初李訓知洪
之詐洪懼辟¶訓兄仲京置幕府先是自神䇿軍出為節
度使者軍中¶皆資其行裝至鎮二倍償之有自左軍出
鎮鄜坊¶未償而死者軍中徴之於洪洪恃訓之勢不與
又徴¶於死者之子洪教其子遮宰相自言訓判絶之仇
士良<md:KR2b0007_WYG_245-36b>¶由是恨洪太后有異母弟在閩中孱弱不能自逹¶
有閩人蕭本從之得其内外族諱因士良進逹於上且
<pb:KR2b0007_SBCK_245-20a>
𤼵洪之詐洪由是得罪上以本為真太后弟戊申擢為¶
右贊善大夫　九月丁丑李石為上言宋申錫忠直¶為
讒人所誣竄死遐荒未䝉昭雪上俛首乆之既而¶流涕
泫然曰兹事朕乆知其誤姧人逼我¶以社稷大計兄弟
㡬不能保况申錫僅全¶𦝫領耳非獨内臣外廷亦有助
之者皆由朕之不明曏<md:KR2b0007_WYG_245-37a>¶使遇漢昭帝必無此寃矣鄭覃
李固言¶亦共言其寃上深痛恨有慙色庚辰詔悉復申
錫官爵¶以其子慎微為成固尉　李石用金部員外¶郎
韓益判度支桉益坐𧷢三千餘緡繫獄¶石曰臣始以益
頗曉錢榖故用之不知其貪乃如是上¶曰宰相但知人
則用有過則懲如此則人易得卿¶所用人不掩其惡可
<pb:KR2b0007_SBCK_245-20b>
謂至公從前宰相用人好曲蔽其¶過不欲人彈劾此大
病也冬十月丁巳貶益梧州司<md:KR2b0007_WYG_245-37b>¶户　上自甘露之¶變意
忽忽不樂兩軍毬鞠之㑹什減六七¶雖宴享音伎雜遝
盈庭未嘗解顔閑居或¶徘徊眺望或獨語歎息壬午上
於延英謂宰相曰¶朕每與卿等論天下事則不免愁對
曰為理者不可以¶速成上曰朕每讀書恥為凡主李石
曰方今¶内外之臣其間小人尚多疑阻願陛下更以寛
御之彼¶有公清奉灋如劉𢎞逸薛季稜者陛下亦宜襃
賞以勸<md:KR2b0007_WYG_245-38a>¶為善甲申上復謂宰相曰我與卿等論天下事
有¶勢未得行者退但飲醇酒求醉耳對曰此皆臣等之
罪¶也　有司以左藏積弊日乆請行檢勘且言官典¶罪
<pb:KR2b0007_SBCK_245-21a>
在赦前者請宥之上許之既而果得繒帛妄稱漬汚¶者
敕赦之給事中狄兼謩封還敕書曰官典¶犯𧷢理不可
赦上諭之曰有司請檢之初朕既許之矣¶與其失信寜
失罪人卿能奉職朕甚嘉之　十二月庚¶戌以華州刺
史盧鈞為嶺南節度使李石言於上曰盧<md:KR2b0007_WYG_245-38b>¶鈞除嶺南朝
士皆相賀以為嶺南富饒之地近歲皆厚¶賂北司而得
之今北司不橈朝權陛下亦宜¶有以襃之庶㡬内外奉灋
此致理之本也上從之鈞至¶鎮以清恵著名　己未漵
王縱薨¶
二年春二月己未上謂宰相薦人勿問親踈朕聞竇易¶
直為相未嘗用親故若親故果才避嫌而¶弃之是亦不
<pb:KR2b0007_SBCK_245-21b>
為至公也　均王緯薨　三月有彗¶星出於張長八丈
餘壬申詔撤樂<md:KR2b0007_WYG_245-39a>¶減膳以一日之膳分充十日　夏四月
甲辰上對中書¶舍人翰林學士兼侍書栁公權等於便
殿¶上舉衫袖示之曰此衣已三澣矣衆皆¶美上之儉德
公權獨無言上問其故對曰陛下貴為天¶子富有四海
當進賢退不肖納諫諍明賞罰乃可以致¶雍熈服澣濯
之衣乃末節耳上曰朕知舍人不應復為¶諫議以卿有
諍臣風采¶須屈卿為之乙巳以公權為諫議大夫餘如
故　戊戌<md:KR2b0007_WYG_245-39b>¶以翰林學士工部侍郎陳夷行同平章事
六月河陽¶軍亂節度使李泳奔懷州軍士焚府署殺泳
二子大掠¶數日方止泳長安市人寓籍禁軍以賂得方
<pb:KR2b0007_SBCK_245-22a>
鎮所至恃¶所交結貪殘不灋其下不堪命故作亂丁未
貶泳澧州¶長史戊申以左金吾將軍李執¶方為河陽節
度使　秋七月癸亥振武奏党項三百餘¶帳剽掠逃去
　給事中韋温為太子侍讀晨詣¶東宫日中乃得見温
諫曰太子當雞鳴而起問安視膳<md:KR2b0007_WYG_245-40a>¶不宜專事晏安太子
不能用其言¶温乃辭侍讀辛未罷守本官¶¶　振武突厥
百五十帳叛剽掠營田戊¶寅節度使劉沔擊破之　八
月庚戌以昭儀王氏為德¶妃昭容楊氏為賢妃立敬<md:KR2b0007_WYG_245-40b>¶宗
之子休復為梁王執中為襄王言楊為杞王成美為¶陳
王癸丑立皇子宗儉為蔣王　河陽軍¶士既逐李泳日
相扇欲為亂九月李執方索得首亂者¶七十餘人悉斬
<pb:KR2b0007_SBCK_245-22b>
之餘黨分𨽻外鎮然後定　冬十¶月國子監石經成¶¶
福建奏晉江百姓蕭𢎞稱太后族人¶詔御史臺桉<md:KR2b0007_WYG_245-41a>¶之
戊申以門下侍郎同平章事李固言同平章事充¶西川
節度使　甲寅御史臺奏蕭𢎞詐妄詔遞歸鄉里¶不之
罪冀得其真¶
資治通鑑卷第二百四十五
