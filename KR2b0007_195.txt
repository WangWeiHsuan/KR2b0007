# -*- mode: mandoku-view -*-
#+TITLE: 資治通鑑
#+DATE: 2015-09-23 10:01:53
#+PROPERTY:  LASTPB  <MD KR2b0007_WYG_294-1a>
#+PROPERTY:  LASTPB  <PB KR2b0007_SBCK_290-22a>
#+PROPERTY: LASTPB  <pb:KR2b0007_SBCK_193-23a>
#+PROPERTY: JUAN 195
<md:KR2b0007_WYG_195-1a>¶
<pb:KR2b0007_SBCK_195-1a>
資治通鑑卷第一百九十五
　¶　　　　　臣司馬　光奉　勑編集
　　¶　唐紀十一(起強圉作噩五¶月盡上/章困敦凡三年有竒)
　　　　太宗文武大聖大廣孝皇帝中之上¶
貞觀十一年五月壬申魏徴上䟽以為陛下欲善¶之志
不及於昔時聞過必改少虧於曩日譴¶罰積多威怒㣲
厲乃知貴不期驕富不期侈非虚言也<md:KR2b0007_WYG_195-1b>¶且¶以隋之府庫
倉廪户口甲兵之盛考之今日安得擬倫¶然隋以富彊
動之而危我以寡弱静之而安安危之理¶皎然在目昔
隋之未亂也自謂必無亂其未亡也自謂¶必無亡故賦
<pb:KR2b0007_SBCK_195-1b>
役無窮征伐不息以至禍將及身而尚未¶之寤也夫鑒
形莫如止水鑒敗莫如亡國伏願取¶鑒於隋去奢從約
親忠逺佞以當今之無事¶行疇昔之恭儉則盡善盡羙
固無得而稱焉夫取之實<md:KR2b0007_WYG_195-2a>¶難守之甚易陛下能得其所
難豈不能保其所易乎¶　六月右僕射虞恭公温彦博
薨¶彦博乆掌機務知無不為上謂¶侍臣曰彦博以憂國
之故精神耗竭我見其不逮已二¶年矣恨不縱其安逸
竟夭天年　丁巳上幸明徳¶宫　己未詔荆州都督荆
王元景¶等二十一王所任刺史咸令子孫世襲戊辰又
以¶功臣長孫無忌等十四人為刺史亦令世襲非有<md:KR2b0007_WYG_195-2b>¶大
故無得黜免　己巳徙許王元祥為江王　秋七月¶癸
<pb:KR2b0007_SBCK_195-2a>
未大雨榖洛溢入洛陽宫¶¶¶壊官寺民居¶溺死者六千餘
人　魏徴上䟽以爲文子曰¶同言而信信在言前同令
而行誠在令外¶自王道休明十有餘年然而徳化未洽<md:KR2b0007_WYG_195-3a>¶者由待下之情未盡誠信故也今立政致治必委之君¶
子事有得失或訪之小人其待君子也敬而踈遇¶小人
也輕而狎狎則言無不盡踈則情不上通夫中智¶之人
豈無小慧然才非經國慮不及逺雖竭力盡¶誠猶未免
有敗况内懐姦宄其禍豈不深乎夫雖¶君子不能無小
過茍不害於正道斯可略矣既謂之君¶子而復疑其不
信何異立直木而疑其影之曲乎¶陛下誠能慎選君子
以禮信用之何憂不治不然<md:KR2b0007_WYG_195-3b>¶危亡之期未可保也上賜
<pb:KR2b0007_SBCK_195-2b>
手詔褒羙曰昔晉武帝平吳¶之後志意驕怠何曽位極
台司不能直諫乃私語子孫¶自矜明智此不忠之大者
也得¶公之諫朕知過矣當置之几案以比&KR0076;韋　¶乙未
車駕還洛陽詔洛陽宫為水¶所毁者少加修繕纔令可
居自外衆材給¶城中壊廬舍者令百官各上封事極言
朕過壬寅¶廢明徳宫及飛山宫之𤣥圃院給遭水者八
月甲子<md:KR2b0007_WYG_195-4a>¶上謂侍臣曰上封事者皆言朕游獵太頻今天
下無事¶武備不可忘朕時與左右獵於後苑無一事煩
民夫亦¶何傷魏徴曰先王惟恐不聞其過陛下既使之
上¶封事止得恣其陳述茍其言可取固有益於國若其
無¶取亦無所損上曰公言是也皆勞而遣之侍御¶史馬
<pb:KR2b0007_SBCK_195-3a>
周上䟽以為三代及漢厯年多者八百少者¶不減四百
良以恩結人心人不能忘故也自是以降多¶者六十年
少者纔二十餘年皆無恩於人本根不固故<md:KR2b0007_WYG_195-4b>¶也陛下當
隆禹湯文武之業為子孫立萬代之基豈得¶但持當年
而已今之户口不及隋之什一而給役者兄¶去弟還道
路相繼陛下雖加恩詔使之裁損然營繕不¶休民安得
息故有司徒行文書曽無事實昔漢之文景¶恭儉養民
武帝承其豐富之資故能窮奢極欲而不至¶於亂曏使
髙祖之後即傳武帝漢室安得乆存乎¶又京師及四方
所造乘輿器用及諸王妃主服飾議者¶皆不以為儉夫
昧旦丕顯後世猶怠<md:KR2b0007_WYG_195-5a>¶陛下少居民間¶知民疾苦尚復如
<pb:KR2b0007_SBCK_195-3b>
此况皇太子生長深宫不更外事¶萬歳之後固聖慮所
當憂也臣觀自¶古以來百姓愁怨聚為盗賊其國未有
不亡者人主雖¶欲追改不能復全故當脩於可脩之時¶
不可悔之於己失之後也蓋幽厲嘗笑桀紂矣煬帝亦¶
笑周齊矣不可使後之笑今如今之笑煬帝也貞觀之¶
初天下饑歉斗米直匹絹而百<md:KR2b0007_WYG_195-5b>¶姓不怨者知陛下憂念
不忘故也今比年豐穰匹¶絹得粟十餘斛而百姓怨咨
者知陛下不復念之多營¶不急之務故也自古以來國
之興亡不以蓄積多¶少在於百姓苦樂且以近事驗之
隋貯洛口¶倉而李密因之東都積布帛而世充資之西
京府¶庫亦為國家之用至今未盡夫畜積固不可無要
<pb:KR2b0007_SBCK_195-4a>
當人¶有餘力然後收之不可强歛以資㓂敵也夫¶儉以
息人陛下已於貞觀之初親所履行在於今<md:KR2b0007_WYG_195-6a>¶日為之固
不難也陛下必欲為乆長之謀不必逺求上¶古但如貞
觀之初則天下幸甚陛下寵遇諸王頗¶有過厚者萬代
之後不可不深思也¶且魏武帝愛陳思王及文帝即位
囚禁諸王但無縲絏¶耳¶然則武帝愛之適所以苦之也
又百姓所以治安¶唯在刺史縣令茍選用得人則陛下
可以端拱無為今¶朝廷唯重内官而輕州縣之選刺史
多用武人或京官<md:KR2b0007_WYG_195-6b>¶不稱職始補外任邊逺之處用人更
輕所以¶百姓未安殆由於此䟽奏上稱善乆之謂侍臣
曰刺史¶朕當自選縣令宜詔京官五品已上各舉一人
<pb:KR2b0007_SBCK_195-4b>
冬十月癸¶丑詔勲戚亡者皆陪葬山陵¶¶　上獵於洛陽
苑¶¶有羣豕突出林中上引弓四發殪四<md:KR2b0007_WYG_195-7a>¶豕有豕突前及
馬鐙民部尚書唐儉投馬¶摶之上拔劎斬豕顧笑曰天
䇿長史不見上將撃賊邪¶何懼之甚對曰漢¶祖以馬上
得之不以馬上治之陛下¶以神武定四方豈復逞雄心
於一獸上恱為之罷獵¶尋加光禄大夫　安州都督吳
王恪數出畋獵¶頗損居人侍御史柳範奏彈之丁丑恪
坐免官削¶户三百上曰長史權萬紀事吾兒不能匡正
罪當死柳<md:KR2b0007_WYG_195-7b>¶範曰房𤣥齡事陛下猶不能止畋獵豈得獨
罪萬紀上¶大怒拂衣而入乆之獨引範謂曰何面折我
對曰¶陛下仁明臣不敢不盡愚直¶上恱　十一月辛卯
<pb:KR2b0007_SBCK_195-5a>
上幸懐州丙午還洛陽宫　故¶荆州都督武士彠女年
十四上聞其羙召入後宫為才¶人<md:KR2b0007_WYG_195-8a>¶十二年春正月乙未禮部尚書王珪奏三品已上遇親¶
王於路皆降乘非禮上曰卿輩茍自崇貴輕我諸¶子特
進魏徴曰諸王位次三公今三品皆九卿八座為¶王降
乘誠非所宜當上曰人生壽夭難期萬一太¶子不幸安
知諸王它日不為公輩之主何得輕之¶對曰自周以來
皆¶子孫相繼不立兄弟所以絶庶孽之窺窬塞禍亂之
源¶本此為國者所深戒也上乃從珪奏　吏部<md:KR2b0007_WYG_195-8b>¶尚書髙
士亷黄門侍郎韋挺禮部侍郎令狐徳棻中書¶侍郎岑
文本撰氏族志成上之先¶是山東人士崔盧李鄭諸族
<pb:KR2b0007_SBCK_195-5b>
好自矜地望雖¶累葉陵夷茍它族欲與為昏¶姻必多責
財幣或捨其鄉里而妄稱名¶族或兄弟齊列而更以妻
族相陵上惡之命士亷¶等徧責天下譜諜質諸史籍考
其真偽辦其昭穆¶第其甲乙褒進忠賢貶退姦逆分為
九等士<md:KR2b0007_WYG_195-9a>¶亷等以黄門侍郎崔民幹為第一上曰漢髙祖
與蕭曹¶樊灌皆起閭閻布衣卿輩至今推仰以為英賢
豈在世¶禄乎髙氏偏據山東梁陳僻在江南雖有人物
盖何足¶言况其子孫才行衰薄官爵陵替而猶卬然¶以
門地自負販鬻松檟依託富貴棄亷忘恥不知世人¶何
為貴之今三品以上或以徳行或以勲勞或以文學¶致
位貴顯彼衰世舊門誠何足慕而求與為昏雖¶多輸金
<pb:KR2b0007_SBCK_195-6a>
帛猶為彼所偃蹇我不知其觧何也今欲<md:KR2b0007_WYG_195-9b>¶釐正訛謬捨
名取實而卿曹猶以崔民幹為第一是輕¶我官爵而徇
流俗之情也乃更命刋定專以今朝品秩¶為髙下於是
以皇族為首外戚次之降崔民¶幹為第三凡二百九十¶
三姓千六百五十一家頒於天下　二月乙卯車駕西¶
還癸亥幸河北觀砥柱¶¶　甲子巫州獠反<md:KR2b0007_WYG_195-10a>¶䕫州都督齊
善行敗之俘男女三千餘¶口　乙丑上祀禹廟丁卯至
柳谷觀鹽池¶庚午至蒲州刺史趙元楷課父老服¶黄紗
單衣迎車駕盛飾廨舍樓觀又飼羊百¶餘頭魚數百頭
以饋貴戚上數之曰朕廵省河洛¶凡有所須皆資庫物
卿所為乃亡隋之¶弊俗也甲戌幸長春宫　戊寅詔曰
<pb:KR2b0007_SBCK_195-6b>
隋故鷹撃郎將堯¶君素雖桀犬吠堯有乖倒戈之志而
疾風勁草實表歳<md:KR2b0007_WYG_195-10b>¶寒之心可贈蒲州刺史仍訪其子孫
以聞¶¶　閏月庚辰朔日有食之　丁未車駕¶至京師
三月辛亥著作佐郎鄧世隆表請集上文章¶上曰朕之
辭令有益於民者史皆書之足爲不朽若其¶無益集之
何用梁武帝父子陳後主隋煬帝皆有文集¶行於世何
救於亡爲人主患無徳政文章何爲遂不許¶　丙子以
皇孫生宴五品以上於東宫上曰貞觀之前<md:KR2b0007_WYG_195-11a>¶從朕經營
天下玄齡之功也貞觀以來繩愆紏繆魏徴¶之功也皆
賜之佩刀上謂徴曰朕政事何如往年¶對曰威徳所加
比貞觀之初則逺矣人恱服則不逮也¶上曰逺方畏威
<pb:KR2b0007_SBCK_195-7a>
慕徳故來服若其不逮何以致之對曰¶陛下往以未治
為憂故徳義日新今以既治為安故不¶逮上曰今所為
猶往年也何以異對曰陛下貞觀¶之初恐人不諌常導
之使言中間恱而從之今則不然¶雖勉從之猶有難色
所以異也上曰其事可聞歟對曰<md:KR2b0007_WYG_195-11b>¶陛下昔欲殺元律師
孫伏伽以為法不當死陛下賜以¶蘭陵公主園直百萬
或云賞太厚¶陛下云朕即位以來未有諌者故賞之此
導之使¶言也司户柳雄妄訴隋資陛下欲誅之納¶戴胄
之諌而止是恱而從之也近皇甫徳參上書諌修¶洛陽
宫陛下恚之雖以臣言而罷勉從之也¶上曰非公不能
及此人苦不自知耳　夏¶五月壬申𢎞文館學士永興
<pb:KR2b0007_SBCK_195-7b>
文懿公虞世南卒<md:KR2b0007_WYG_195-12a>¶上哭之慟世南外和柔而¶内忠直上
嘗稱世南有五絶一徳行二忠直三博¶學四文辭五書
翰　秋七月癸酉以吏部尚書髙士亷¶為右僕射　乙
亥吐蕃㓂𢎞州　八月霸¶州山獠反¶燒殺刺<md:KR2b0007_WYG_195-12b>¶史向邵陵
及吏民百餘家　初上遣使者馮徳遐撫慰¶吐蕃吐蕃
聞突厥吐谷渾皆尚公主¶遣使隨徳遐入朝多齎金寳
奉表求婚上未¶之許使者還言於賛普棄宗弄讚曰臣
初至唐唐待我¶甚厚許尚公主㑹吐谷渾王入朝相離
間唐禮遂¶衰亦不許㛰弄讚遂發兵撃吐谷渾吐谷渾
不能支遁¶於青海之北民畜多為吐蕃所掠吐蕃進破
党項白蘭¶諸羌帥衆二十餘萬屯松州西境遣使貢金<md:KR2b0007_WYG_195-13a>¶
<pb:KR2b0007_SBCK_195-8a>
帛云來迎公主尋進攻松州敗都督韓威羌¶酋閣州刺
史别叢臥施諾州刺史把利歩利並以州叛¶歸之連兵
不¶息其大臣諫不聼而自縊者凡八輩壬寅以¶吏部尚
書侯君集為當彌道行軍大揔管甲辰以右領¶軍大將
軍執失思力為白蘭道左武衛將軍牛進逹為¶闊水道
左領軍將軍劉簡為洮河道行軍揔管督歩騎¶五萬撃
之吐蕃攻城十餘日進逹為先鋒九<md:KR2b0007_WYG_195-13b>¶月辛亥掩其不備
敗吐蕃於松州城下¶¶斬首千餘級弄讚懼引兵退遣使
謝罪因¶復請婚上許之　甲寅上問侍臣帝王創業與
守¶成孰難房𤣥齡曰草昧之初¶與羣雄並起角力而後
臣之創業難¶矣魏徴曰自古帝王莫不得之於艱難失
<pb:KR2b0007_SBCK_195-8b>
之於安逸守¶成難矣上曰𤣥齡與吾共取天下出百死
得一生故知<md:KR2b0007_WYG_195-14a>¶創業之難徴與吾共安天下常恐驕奢生
於富貴禍亂¶生於所忽故知守成之難然創業之難既
已往矣守成¶之難方當與諸公慎之𤣥齡等拜曰陛下
及此言四海¶之褔也　初突厥頡利既亡北方空虛薛
延¶陁真珠可汗帥其部落建庭於都尉揵山北獨邏水
南¶¶¶勝兵二十萬立其二子拔酌頡利苾主南北部<md:KR2b0007_WYG_195-14b>¶上以
其彊盛恐後難制癸亥拜其二子皆為小可¶汗各賜鼓
纛外示優崇實分其勢　冬十月乙亥¶巴州獠反¶　己
卯畋于始平¶乙未還京師鈞州獠反遣桂¶州都督張寳
徳討平之　十一月丁未初置左右屯營¶飛騎於𤣥武
<pb:KR2b0007_SBCK_195-9a>
門以諸將軍領之又簡飛騎才力驍健善¶騎射者號百
騎衣五色袍乘駿馬以虎皮爲韀<md:KR2b0007_WYG_195-15a>¶凡遊幸則從焉己巳
明州獠反¶遣交州都督李道¶彦討平之　十二月辛巳
右武候將軍上官懐仁擊反¶獠於壁州¶大破之虜男女
萬餘口　是歳以給¶事中馬周爲中書舍人周有機辯
中書侍郎岑文本常¶稱馬君論事援引事類掦𣙜古今¶
舉要刪煩㑹文切理一字不可増亦不可減聼之<md:KR2b0007_WYG_195-15b>¶靡靡
令人忘倦　霍王元軌好讀書恭謹自守舉措不¶妄爲
徐州刺史與處士劉𤣥平爲布衣交人¶問𤣥平王所長
𤣥平曰無長問者怪之𤣥平曰夫人有¶所短乃見所長
至於霍王無所短吾何以稱其長¶哉　初西突厥咥利
<pb:KR2b0007_SBCK_195-9b>
失可汗分其國為十部毎部有酋¶長一人仍各賜一箭
謂之十箭又¶分左右廂左廂號五咄陸置五大啜居碎
葉以東右廂¶號五弩失畢置五大俟斤居碎葉以西通
謂之十姓<md:KR2b0007_WYG_195-16a>¶咥利失失衆心為其臣統吐屯所襲咥利失
兵敗與其¶弟歩利設走保焉耆¶統吐屯等將立欲谷設
為大可汗¶㑹統吐屯為人所殺欲谷設兵亦敗咥利失
復得故地¶至是西部竟立欲谷設為乙毗咄陸可汗乙<md:KR2b0007_WYG_195-16b>¶毗咄陸既立與咥利失大戰殺傷甚衆因中分其地自¶
伊列水以西屬乙毗咄陸以東屬咥利失¶　處月處宻
與髙昌共攻抜焉耆五城掠男女一千五¶百人焚其廬
舍而去
<pb:KR2b0007_SBCK_195-10a>
十三年春正月乙巳車駕謁獻陵<md:KR2b0007_WYG_195-17a>¶丁¶未還宫　戊午加
左僕射房𤣥齡太子少師𤣥齡自以¶居端揆十五年<md:KR2b0007_WYG_195-17b>¶男
遺愛尚上女髙陽公主女¶為韓王妃深畏滿盈上表請
解機務上¶不許𤣥齡固請不已詔斷表乃就職¶太子欲
拜𤣥齡設儀衛待¶之𤣥齡不敢謁見而歸時人美其有
讓𤣥齡以度支繫¶天下利害嘗有闕求其人未得乃自
領之¶¶　禮部尚書<md:KR2b0007_WYG_195-18a>¶永寧懿公王珪薨珪性寛裕自奉飬
甚薄於令¶三品已上皆立家廟珪通貴已乆獨祭¶於寢
為法司所劾上不問命有司為之立廟¶以愧之　二月
庚辰以光禄大夫尉遲敬¶徳為鄜州都督上嘗謂敬徳
曰人或言卿反¶何也對曰臣反是實臣從陛下征伐四
<pb:KR2b0007_SBCK_195-10b>
方身經百戰今¶之存者皆鋒鏑之餘也天下已定乃更
疑臣反乎因解¶衣投地出其瘢痍上爲之流涕曰卿復
服朕<md:KR2b0007_WYG_195-18b>¶不疑卿故語卿何更恨邪上又嘗謂敬徳曰朕欲
以女¶妻卿何如敬徳叩頭謝曰臣妻雖鄙陋¶相與共貧
賤乆矣臣雖不學聞古人富不易妻此非臣¶所願也上
乃止　戊戌尚書奏近世掖庭之選或¶微賤之族禮訓
蔑聞或刑戮之家憂怨所¶積請自今後宫及東宫内職
有闕皆選良家¶有才行者充以禮聘納其沒宫口及素
微賤之人¶皆不得補用上從之　上既詔宗室羣臣襲
封刺史左<md:KR2b0007_WYG_195-19a>¶庶子于志寧以爲古今事殊恐非乆安之道
上䟽争之¶侍御史馬周亦上䟽以爲堯舜之父猶有朱
<pb:KR2b0007_SBCK_195-11a>
均¶之子儻有孩童嗣職萬一驕愚兆庶被其殃¶而國家
受其敗正欲絶之也則子文之治猶¶在¶正欲留之也而
欒黶之惡已彰¶¶與其<md:KR2b0007_WYG_195-19b>¶毒害於見存之百姓則寧使割恩
於已亡之一臣¶明矣然則向所謂愛之者乃適所以傷
之也臣謂宜賦¶以茅土疇其户邑必有材行隨器授官
使其人得¶奉大恩而子孫終其褔禄㑹司空趙州刺史
長孫無忌¶等皆不願之國上表固讓稱承恩以來形影
相弔¶若履春冰宗族憂虞如寘湯火緬惟三¶代封建蓋
由力不能制因而利之禮樂節文多非已出¶兩漢罷矦
置守蠲除曩弊深恊事宜今因臣等復<md:KR2b0007_WYG_195-20a>¶有變更恐紊聖
朝綱紀且後世愚¶㓜不肖之嗣或抵冐邦憲自取誅夷
<pb:KR2b0007_SBCK_195-11b>
更因延世之¶賞致成勦絶之禍良可哀愍願停渙汗之
㫖賜其¶性命之恩無忌又因子婦長樂公主固請於上¶
且言臣披荆棘事陛下今海内寧一奈何棄之外¶州與
遷徙何異上曰割地以封功臣古今通義意欲公¶之後
嗣輔朕子孫共傳永乆而公等乃復發言怨望朕¶豈强
公等以茅土邪庚子詔停世封刺<md:KR2b0007_WYG_195-20b>¶史　髙昌王麴文泰
多遏絶西域朝貢伊吾先¶臣西突厥既而内屬文泰與
西突厥¶共擊之上下書切責徴其大臣阿史那矩欲與
議¶事文泰不遣遣其長史麴雍來謝罪頡利之亡也¶中
國人在突厥者或奔髙昌詔文泰歸之¶文泰蔽匿不遣
又與西突厥共擊破焉耆焉耆訴之¶上遣虞部郎中李
<pb:KR2b0007_SBCK_195-12a>
道裕往問狀¶且謂其使者曰髙昌數年以<md:KR2b0007_WYG_195-21a>¶來朝貢脱略
無藩臣禮所置官號皆凖天朝築城掘溝¶預備攻討我
使者至彼文泰語之云鷹飛于天雉伏于¶蒿猫遊于堂
䑕噍于穴各得其所豈不¶能自生邪又遣使謂薛延陀
云既為可汗則與天子匹¶敵何為拜其使者事人無禮
又間鄰國為惡¶不誅善何以勸明年當發兵擊汝三月
薛延陀可汗¶遣使上言奴受恩思報請發所部為軍導
以擊髙昌¶上遣民部尚書唐儉右領軍大將軍執失<md:KR2b0007_WYG_195-21b>¶思
力齎繒帛賜薛延陀與謀進取　夏四月戊寅¶上幸九
成宫初突厥突利可汗之弟結社率從突利入¶朝厯位
中郎將居家無頼怨¶突利斥之乃誣告其謀反上由是
<pb:KR2b0007_SBCK_195-12b>
薄之乆不進秩結社¶率隂結故部落得四十餘人謀因
晉王治四鼓出官開¶門辟仗馳入宫門直指御帳可有
大功甲申擁突¶利之子賀邏鶻夜伏於宫外㑹大風晉
王未¶出結社率恐曉遂犯行宫踰四重幕弓矢亂發衛
士死<md:KR2b0007_WYG_195-22a>¶者數十人折衝孫武開等帥衆奮擊¶乆之乃退馳
入御廐盗馬二十餘匹北走度渭¶欲奔其部落追獲斬
之原賀邏鶻投于嶺表　庚寅遣¶武候將軍上官懐仁
擊巴壁洋集四州反獠平之¶虜男女六千餘口　五月
旱甲寅詔五品以上上¶封事魏徴上䟽以為陛下志業
比貞觀之初¶漸不克終者凡十條其間一條以為頃年
以來輕¶用民力乃云百姓無事則驕逸勞役則易使自
<pb:KR2b0007_SBCK_195-13a>
古<md:KR2b0007_WYG_195-22b>¶未有因百姓逸而敗勞而安者也此恐非興邦之至
言¶上深加奬歎云已列諸屏障朝夕聸仰并録付史官
仍¶賜徴黄金十斤廐馬二匹　六月渝州人侯𢎞仁自
牂¶柯開道經西趙出邕州以通交桂¶¶¶蠻俚降者二萬八
千餘户¶　丙申立皇弟元嬰為滕王　自結社率之反<md:KR2b0007_WYG_195-23a>¶言事者多云突厥留河南不便¶秋七月庚戍詔右武矦
大將軍化州都督懐化¶郡王李思摩為乙彌泥孰俟利
苾可汗賜之鼓纛¶突厥及胡在諸州安置者並令度河
還其舊¶部俾世作藩屏長保邊塞突厥咸憚薛延陀不
肯¶出塞上遣司農卿郭嗣本賜薛延陀璽書言頡利¶既
敗其部落咸來歸化我略其舊過嘉其後善待¶其逹官
<pb:KR2b0007_SBCK_195-13b>
皆如吾百寮部落皆如吾百姓中國貴尚禮義<md:KR2b0007_WYG_195-23b>¶不滅人
國前破突厥止為頡利一人為百姓害¶實不貪其土地
利其人畜恒欲更立可汗故置¶所降部落於河南任其畜牧
今户口蕃滋吾心甚¶喜既許立之不可失信秋中將遣
突厥度河復其故國¶爾薛延陀受册在前突厥受册在
後¶後者為小前者為大爾在磧北突厥在磧南各守土
疆¶鎮撫部落其踰分故相抄掠我則發兵¶各問其罪薛
延陀奉詔於是遣思摩帥所部建牙於河<md:KR2b0007_WYG_195-24a>¶北上御齊政
殿餞之思摩涕泣奉觴上¶壽曰奴等破亡之餘分為灰
壤陛下存其¶骸骨復立為可汗願萬世子孫恒¶事陛下
又遣禮部尚書趙郡王孝恭等齎册書就¶其種落築壇
<pb:KR2b0007_SBCK_195-14a>
於河上而立之上謂侍臣曰中國根¶榦也四夷枝葉也
割根榦以奉枝葉木安得滋榮朕不¶用魏徴言㡬致狼
狽又以左¶屯衛將軍阿史那忠為左賢王左武衛將軍
阿失那泥<md:KR2b0007_WYG_195-24b>¶孰為右賢王忠蘇尼失之子也上遇之¶甚厚
妻以宗女及出塞懐慕中國見使者必泣涕¶請入待詔
許之　八月辛未朔日有食之　詔以身體¶髮膚不敢
毁傷比來訴訟者或自毁耳目¶自今有犯先笞四十然
後依法　冬十¶月甲申車駕還京師　十一月辛亥以
侍中楊¶師道為中書令　戊辰尚書左丞劉洎為黄門
侍郎叅¶知政事　上猶冀髙昌王文泰悔過復下璽書
示<md:KR2b0007_WYG_195-25a>¶以禍褔徴之入朝文泰竟稱疾不至¶十二月壬申遣
<pb:KR2b0007_SBCK_195-14b>
交河行軍大揔管吏部尚書侯君集副¶揔管兼左屯衛
大將軍薛萬均等將兵擊之　乙¶亥立皇子褔為趙王
己丑吐谷渾王諾曷鉢來朝以¶宗女為𢎞化公主妻之
壬辰上畋於咸陽¶¶癸巳還宫　太子承乾頗以遊畋廢
學右庶子張¶𤣥素諌不聼　是歲天下州府凡三百五
十八縣一千<md:KR2b0007_WYG_195-25b>¶五百一十一　太史令傳奕精究術數之
書而終不之¶信遇病不呼醫餌藥有僧自西域來善呪
術能令人立¶死復呪之使蘇上擇飛騎中壯者試之皆
如其言¶以告奕奕曰此邪術也臣聞邪不干正請使¶呪
臣必不能行上命僧呪奕奕初無所覺須㬰僧忽僵¶什
若為物所擊遂不復蘇又有婆羅門僧¶言得佛齒所擊
<pb:KR2b0007_SBCK_195-15a>
前無堅物長安士女¶輻湊如市弈時卧疾謂其子曰吾
聞有金剛石者性至堅<md:KR2b0007_WYG_195-26a>¶物莫能傷唯羚羊角能破之¶¶¶汝
往試焉其子往見佛齒出角叩之¶應手而碎觀者乃止
弈臨終戒其子無得學佛書時年¶八十五又集魏晉以
來駁佛教者爲髙識傳十卷行於¶世　西突厥咥利失
可汗之臣俟利發與乙¶毗咄陸可汗通謀作亂咥利失
窮蹙逃奔鏺汗而死<md:KR2b0007_WYG_195-26b>¶弩失畢部落迎其弟¶子薄布特勒
立之是爲乙毗沙鉢羅葉䕶可汗沙鉢羅¶葉䕶既立建
庭於雖合水北謂之南庭自龜茲鄯善且¶末吐火羅焉
耆石史何穆康等國皆附之<md:KR2b0007_WYG_195-27a>¶咄陸建庭於鏃曷山西謂
之北¶庭自厥越失拔悉¶彌駁馬結骨火燖觸水昆等國
<pb:KR2b0007_SBCK_195-15b>
皆附之以<md:KR2b0007_WYG_195-27b>¶伊列水為境¶
十四年春正月甲寅上幸魏王泰第赦雍州長安繫囚¶
大辟以下免延康里今年租賦賜泰府僚屬及同里老¶
人有差¶二月丁丑上幸國子監觀釋奠¶命祭<md:KR2b0007_WYG_195-28a>¶酒孔頴逹
講孝經賜祭酒以下至諸生髙第帛有差¶是時上¶大徴
天下名儒為學官數幸國子監使之講論學生能¶明一
大經已上皆得補官¶増築學舍千二百間増¶學生滿三
千二百六十員自屯營飛騎亦給博士使授¶以經有能
通經者聼得貢舉於是四方學者雲集京師¶乃至髙麗
百濟新羅髙昌吐蕃諸酋長亦遣子弟請入<md:KR2b0007_WYG_195-28b>¶國學升講
筵者至八千餘人¶上以師說多門章句繁雜命孔頴¶達
<pb:KR2b0007_SBCK_195-16a>
與諸儒撰定五經䟽謂之正義令學者習之¶　壬午上
幸驪山温湯辛卯¶還宫　乙未詔求近世名儒梁皇甫
侃禇仲都周熊安¶生沈重陳沈文阿周𢎞正張譏隋何
妥劉炫等子孫以¶聞當加引擢　三月竇州道行軍揔
管党仁¶𢎞擊羅竇反獠破之俘七千餘口　辛丑流鬼
國<md:KR2b0007_WYG_195-29a>¶遣使入貢去京師萬五千里濵於北海南鄰靺鞨¶¶未
嘗通中國重¶三譯而來上以其使者佘志為騎都尉¶
丙辰置寧朔大使以䕶突厥　夏五月壬寅¶徙燕王靈
䕫為魯王　上將幸洛陽命將作大匠¶閻立徳行清暑
之地秋八月庚午作襄城宫於汝¶州西山<md:KR2b0007_WYG_195-29b>¶立徳立本之
兄也¶　髙昌王文泰聞唐兵起謂其國人曰唐去¶我七
<pb:KR2b0007_SBCK_195-16b>
千里沙磧居其二千里地無水草寒風如刀熱風¶如燒
安能致大軍乎往吾入朝¶見秦隴之北城邑蕭條非復
有隋之北今來伐¶我發兵多則糧運不給三萬已下吾
力能制之當以逸¶待勞坐收其弊若頓兵城下不過二
十日食盡必走然¶後從而虜之何足憂也及聞唐兵臨
磧口憂懼不知所<md:KR2b0007_WYG_195-30a>¶為發疾卒子智盛立軍至柳谷¶詗者
言文泰刻日將葬國人咸集於彼¶諸將請襲之候君集
曰不可天子以髙昌無禮¶故使吾討之今襲人於墟墓
之間非問罪之師也於是¶鼓行而進至田城¶¶諭之不下
詰朝¶攻之及午而克虜男女七千餘口以中郎將辛獠<md:KR2b0007_WYG_195-30b>¶兒為前鋒夜趨其都城髙昌逆戰而敗¶大軍繼至抵其
<pb:KR2b0007_SBCK_195-17a>
城下智盛致書於君集曰得罪於天子¶者先王也天罰
所加身已物故智盛襲位未㡬惟尚書¶憐察君集報曰
茍能悔過當束手軍門智盛猶不¶出君集命填塹攻之
飛石雨下城中人皆室處¶又為巢車髙十丈俯瞰城中¶
有行人及飛石所中¶皆唱言之先是文泰與西突厥可
汗相結<md:KR2b0007_WYG_195-31a>¶約有急相¶助可汗遣其葉䕶屯可汗浮圖城¶為
文泰聲援及君集至可汗懼而西走千¶餘里葉䕶以城
降智盛窮蹙癸酉開門出降¶君集分兵略地下其二十
二城户八¶千四十六口一萬七千七百¶地東西八百里
南北五百里上欲以髙昌為州縣魏徴¶諌曰陛下初即
位文㤗夫婦首來朝其後稍<md:KR2b0007_WYG_195-31b>¶驕倨故王誅加之罪止文
<pb:KR2b0007_SBCK_195-17b>
泰可矣宜撫其百姓存其社¶稷復立其子則威徳被於
遐荒四夷皆恱服矣¶今若利其土地以為州縣則常須
千餘人鎮守數年¶一易往來死者什有三四供辦衣資
違離親戚十¶年之後隴右虚耗矣陛下終不得髙昌撮
粟尺帛以佐¶中國所謂散有用以事無用臣未見其可
上不從九月¶以其地為西州以可汗浮圖城為庭州¶各
置屬縣乙卯置安<md:KR2b0007_WYG_195-32a>¶西都䕶府於交河城留兵鎮之君集
虜髙昌王智盛及¶其羣臣豪傑而還於是唐地東極于
海西至¶焉耆南盡林邑北抵大漠皆為州縣凡東西九
千五百¶一十里南北一萬九百一十八里侯君集之討
髙昌也¶遣使約焉耆與之合勢焉耆喜聼命及髙昌破
<pb:KR2b0007_SBCK_195-18a>
焉¶耆王詣軍門謁見君集且言焉耆三城先為髙昌所
奪¶君集奏并髙昌所掠焉耆民悉歸之　冬十¶月甲戌
荆王元景等復表請封禪上不許　初陳<md:KR2b0007_WYG_195-32b>¶倉折衝都尉
魯寧坐事繫獄自恃髙班慢罵陳倉尉尉¶氏劉仁軌仁
軌¶杖殺之州司以聞上怒命斬之怒猶不解曰何物縣
尉敢¶殺吾折衝命追至長安面詰之仁軌曰魯寧對臣
百姓¶辱臣如此臣實忿而殺之辭色自若魏徴侍側曰
陛下¶知隋之所以亡乎上曰何也徴曰隋末百姓彊而
陵官¶吏如魯寧之比是也上恱擢仁軌為櫟¶陽丞<md:KR2b0007_WYG_195-33a>¶上將
幸同州校獵仁軌¶上言今秋大稔民收穫者什纔一二
使之供承獵¶事治道葺橋動費一二萬功實妨農事願
<pb:KR2b0007_SBCK_195-18b>
少停鑾輿旬¶日俟其畢務則公私俱濟上賜璽書嘉納
之¶尋遷新安令¶閏月乙未行幸同州庚戌還宫¶　丙辰
吐蕃賛普遣其相禄東賛獻金五千兩及珍玩數¶百以
請昏上許以文成公主妻之<md:KR2b0007_WYG_195-33b>¶　十一月甲子朔冬至上
祀南郊時戊寅曆以癸亥為¶朔宣義郎李淳風表稱古
曆分日¶起於子半今歲甲子朔冬至而故太史令傅仁
均減¶餘稍多子初為朔遂差三刻用乖天正請更加考
定衆¶議以仁均定朔㣲差淳風推校精密請如淳風議
從之¶　丁卯禮官奏請加髙袓父母服齊衰五月嫡子
婦服¶朞嫂叔弟妻夫兄舅皆服小功從之<md:KR2b0007_WYG_195-34a>¶　丙子百官
復表請封禪詔許之更命諸儒¶詳定儀注以太常卿韋
<pb:KR2b0007_SBCK_195-19a>
挺等為封禪使　司門員¶外郎韋元方給給使過所稽
緩¶¶給使奏之上怒¶出元方為華隂令魏徴諌曰帝王震
怒不¶可妄發前為給使遂夜出敕書事如軍機誰不驚¶
駭况宦者之徒古來難飬輕為言語易生患害獨行逺<md:KR2b0007_WYG_195-34b>¶使深非事宜漸不可長所宜深慎上納¶其言尚書左丞
韋悰句司農木橦價貴於民間¶¶奏其隐沒上召大理卿
孫伏伽書司農罪伏¶伽曰司農無罪上怪問其故對曰
只為官橦貴所以私¶橦賤向使官橦賤私橦無由賤矣
但見司農識大¶體不知其過也上悟屢稱其善顧謂韋
悰曰卿識用不¶逮伏伽逺矣　十二月丁酉侯君集獻
俘于觀徳殿<md:KR2b0007_WYG_195-35a>¶行飲至禮大酺三日㝷以¶智盛爲左武衞
<pb:KR2b0007_SBCK_195-19b>
將軍金城郡公上得髙昌樂工以付太¶常増九部樂為
十部¶¶君集之破髙昌也私取¶其珍寳將士知之競為盗
竊君集不能禁為有司¶所劾詔下君集等獄中書侍郎
岑文本¶上疏以為髙昌昏迷陛下命君集等討而克之
不<md:KR2b0007_WYG_195-35b>¶踰旬日並付大理雖君集等自掛網羅恐海内之人
疑¶陛下唯録其過而遺其功也臣聞命將出師主於克
敵¶茍能克敵雖貪可賞若其敗績雖亷可誅是以漢¶之
李廣利陳湯晉之王濬隋之韓擒虎皆負罪譴人主¶以其
有功咸受封賞¶由是¶觀之將帥之臣亷慎者寡貪求者
衆是以黄石公¶軍𫝑曰使智使勇使貪使愚故智者樂
立其功勇者好<md:KR2b0007_WYG_195-36a>¶行其志貪者急趨其利愚者不計其死
<pb:KR2b0007_SBCK_195-20a>
伏願録其㣲勞¶忘其大過使君集重升朝列¶復僃驅馳
雖非清貞之臣猶得貪愚之將¶斯則陛下雖屈法而徳
彌顯君集等雖蒙宥而過更¶彰矣上乃釋之又有告薛
萬均私通髙昌婦女者萬均¶不服内出髙昌婦女付大
理與萬均對辯魏徴諌曰臣¶聞君使臣以禮臣事君以
忠今遣大將¶軍與亡國婦女對辨帷箔之私實則所得
者輕虚則所<md:KR2b0007_WYG_195-36b>¶失者重昔秦穆飲盗馬之士¶¶楚莊赦絶纓
之罪¶¶¶况¶陛下道髙堯舜而曽二君之不逮乎上遽釋之
矦君集¶馬病蚛顙行軍揔管趙元楷親以指霑其膿而
齅之<md:KR2b0007_WYG_195-37a>¶御史劾奏其諂左遷括州刺史¶髙昌之平也諸將
皆即受賞行¶軍揔管阿史那社爾以無敕㫖獨不受及
<pb:KR2b0007_SBCK_195-20b>
别敇既下¶乃受之所取唯老弱故弊而已上嘉其亷慎
以髙昌¶所得寳刀及雜綵千叚賜之　癸卯上獵於樊
川¶¶乙巳還宫　魏徴上䟽以為在朝羣臣¶當樞機之寄
者任之雖重信之未篤是以人<md:KR2b0007_WYG_195-37b>¶或自疑心懐茍且陛下
寛於大事急於小罪臨時責怒¶未免愛憎夫委大臣以
大體責小臣以小事為治¶之道也今委之以職則重大
臣而輕小臣至於有事則¶信小臣而疑大臣信其所輕
疑其所重將求致治其可¶得乎若任以大官求其細過
刀筆之吏順㫖成風¶舞文弄法曲成其罪自陳也則以
為心不伏辜不言也¶則以為所犯皆實進退維谷莫能
自明¶則茍求免禍矯偽成俗矣上納之　上謂侍臣曰
<pb:KR2b0007_SBCK_195-21a>
朕雖<md:KR2b0007_WYG_195-38a>¶平定天下其守之甚難魏徴對曰臣聞戰勝易守
勝難¶陛下之及此言宗廟社稷之褔也　上聞右庶子¶
張𤣥素在東宫數諌爭擢為銀青光禄大夫¶行左庶子
太子嘗於宫中擊鼓𤣥素叩閤切諌太子出¶其鼓對𤣥
素毁之太子乆不出見官屬𤣥素諌曰朝廷¶選俊賢以
輔至徳今動經時月不見宫臣將何以裨益¶萬一且宫
中唯有婦人不知有能如樊姬者乎¶太子不聼<md:KR2b0007_WYG_195-38b>¶𤣥素少
為刑部令史上嘗對朝臣問之曰卿¶在隋何官對曰縣
尉又問未為尉時何官對曰流外¶¶又¶問何曹𤣥素耻之
出閤殆不能歩色如死灰諌議大夫¶褚遂良上䟽以為
君能禮其臣乃能盡其力𤣥素¶雖出寒㣲陛下重其才
<pb:KR2b0007_SBCK_195-21b>
擢至三品翼賛皇儲豈可復對¶羣臣窮其門户棄宿昔
之恩成一朝之耻使之鬰<md:KR2b0007_WYG_195-39a>¶結於懐何以責其伏節死義
乎上曰朕亦悔此問卿䟽¶深㑹我心遂良亮之子也孫
伏伽¶與𤣥素在隋皆為令史伏伽或於廣坐自陳往事
一無¶所隠　戴州刺史賈崇以所¶部有犯十惡者¶御史
劾之上曰昔¶唐虞大聖貴為天子不能化其子况崇為
刺史獨能使¶其民比屋為善乎若坐是貶黜則州縣互
相<md:KR2b0007_WYG_195-39b>¶掩蔽縱捨罪人自今諸州有犯十惡者勿劾刺史但
令¶明加紏察如法施罪庶以肅清姦惡耳　上自臨治
兵¶以部陳不整命大將軍張士貴杖中郎將等怒其¶杖
輕下士貴吏魏徴諌曰將軍之¶職為國爪牙使之執杖
<pb:KR2b0007_SBCK_195-22a>
已非後法况以杖輕下吏乎上¶亟釋之言事者多請上
親覽表奏以防壅蔽上以問¶魏徴對曰斯人不知大體
必使陛下一一親之豈惟朝¶堂州縣之事亦當親之矣<md:KR2b0007_WYG_195-40a>¶資治通鑑卷第一百九十五
<pb:KR2b0007_SBCK_195-22b>
