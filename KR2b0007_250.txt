# -*- mode: mandoku-view -*-
#+TITLE: 資治通鑑
#+DATE: 2015-09-23 10:01:54
#+PROPERTY:  LASTPB  <MD KR2b0007_WYG_294-1a>
#+PROPERTY:  LASTPB  <PB KR2b0007_SBCK_290-22a>
#+PROPERTY: LASTPB  <pb:KR2b0007_SBCK_248-23b>
#+PROPERTY: JUAN 250


¶
<md:KR2b0007_WYG_250-1a>¶
<pb:KR2b0007_SBCK_250-1a>
資治通鑑卷第二百五十
　　　　　　　　　　　　　　　　　　　　臣
　司馬光奉　¶勑編集
　　¶　唐紀六十六(¶起上章執徐盡強/圉大淵獻凡八年)
　　　　懿宗昭聖恭惠孝皇帝上¶
咸通元年春正月乙卯浙東軍與裘甫戰¶於桐柏觀前¶
范居植死劉勍僅以身免乙丑甫帥其徒千餘人陷<md:KR2b0007_WYG_250-1b>¶剡
縣開府庫募壯士衆至數千人越州大恐時二¶浙久安
人不習戰甲兵朽鈍見卒不滿三百鄭祗¶徳更募新卒
以益之軍吏受賂率皆得孱弱者祗¶徳遣子將沈君縱
副將張公署望海鎭將李珪¶¶將新卒五百擊裘甫二月
<pb:KR2b0007_SBCK_250-1b>
辛卯與甫¶戰於剡西賊設伏於三溪之南而陳於三溪
之北<md:KR2b0007_WYG_250-2a>¶壅溪上流使可涉既戰陽敗走官軍追之半涉决
壅¶水大至官軍大敗三將皆死官軍幾盡於是山海¶諸
盜及它道無賴亡命之徒四面雲集衆至三萬分為¶三
十二隊其小帥有謀略者推劉暀勇¶力推劉慶劉從簡
羣盜皆遙通書幣求屬麾下甫自稱¶天下都知兵馬使
改元羅平鑄印曰天平大聚資糧¶購良工治器械聲震
中原　丙申葬聖武獻文孝¶皇帝于貞陵廟號宣宗<md:KR2b0007_WYG_250-2b>¶丙午白敏中入朝墜陛傷腰肩輿以歸　鄭祗徳累¶表
告急且求救於鄰道浙西遣牙將凌茂貞將四百人¶宣
歙遣牙將白琮將三百人赴之祗徳始令屯郭¶門及東
<pb:KR2b0007_SBCK_250-2a>
小江¶尋復召還府中以自衛¶祗徳饋之比度支常饋多
十三倍而宣潤將士猶以為¶不足宣潤將士請土軍為¶導
以與賊戰諸將或稱病或陽墜馬其肯行者必先邀<md:KR2b0007_WYG_250-3a>¶職
級竟不果遣賊遊騎至平水¶東小江¶城中士民儲舟裹
糧夜坐待旦各謀逃潰朝廷知祗徳¶懦怯議選武將代
之夏侯孜曰浙東山海幽阻可以計¶取難以力攻西班
中無可語者¶前安南都䕶王式雖儒家子¶在安南威服
華夷名聞逺近可任也諸相皆以為¶然遂以式為浙東
觀察使徴祗徳為賔客<md:KR2b0007_WYG_250-3b>¶三月辛亥朔式入對上問以討
賊方略對曰但得兵賊¶必可破有宦官侍側曰發兵所
費甚大式曰臣為國家¶惜費則不然兵多賊速破其費
<pb:KR2b0007_SBCK_250-2b>
省矣若兵少不能¶勝賊延引嵗月賊勢益張則江淮羣
盜將蜂起應¶之國家用度盡仰江淮若阻絶不通則上
自九廟¶下及十軍¶皆無以供給其費豈可勝¶計哉上顧
宦官曰當與之兵乃詔發忠武義成淮<md:KR2b0007_WYG_250-4a>¶南等諸道兵授
之裘甫分兵掠衢婺州婺州押牙房郅¶散將樓曾衢州十將
方景深¶將兵拒險賊不得入又分兵掠明州明州之民
相與謀¶曰賊若入城妻子皆為葅醢况貨財能保之乎
乃自相¶帥出財募勇士治器械樹栅浚溝斷橋為固守
之¶備賊又遣兵掠台州破唐興¶己巳甫¶自將萬餘人掠
上虞焚之癸<md:KR2b0007_WYG_250-4b>¶酉入餘姚殺丞尉¶東破慈溪入奉化抵寧
海¶殺其令而據之¶分兵圍象¶山所過俘其少壯餘老弱
<pb:KR2b0007_SBCK_250-3a>
者蹂踐殺之¶及王式除書下浙東人心稍安裘甫方與
其徒飲¶酒聞之不樂劉暀歎曰有如此之衆而¶䇿畫未
定良可惜也今朝廷遣王中丞將兵來<md:KR2b0007_WYG_250-5a>¶聞其人智勇無
敵不四十日必至兵馬使宜急引¶兵取越州慿城郭據
府庫遣兵五千守西陵循浙江築¶壘以拒之¶大集舟艦
得間則長驅進取浙西過大江掠揚州¶貨財以自實還
修石¶頭城而守之宣歙江西必有響應者遣劉從簡以
萬人¶循海而南襲取福建如此則國家貢賦之地盡入
於我¶矣但恐子孫不能守耳終吾身保<md:KR2b0007_WYG_250-5b>¶無憂也甫曰醉
矣明日議之暀以甫¶不用其言怒陽醉而出有進士王
輅在賊中賊客之輅¶説甫曰如劉副使之謀乃孫權所
<pb:KR2b0007_SBCK_250-3b>
為也彼乘天下大亂¶故能據有江東今中國無事此功
未易成也¶不如擁衆據險自守陸耕海漁急則逃入海
島此萬全¶䇿也甫畏式猶豫未决夏四月式行至柿口
義成軍不¶整式欲斬其將久乃釋之自是軍所過若無
人至¶西陵裘甫遣使請降式曰是必無降心直欲窺吾
所為<md:KR2b0007_WYG_250-6a>¶且欲使吾驕怠耳乃謂使者曰甫面縛以來當免
而死¶乙未式入越州既交政為鄭祗徳置酒曰式¶主軍
政不可以飲監軍但與衆賔盡醉迨夜繼以燭曰¶式在
此賊安能妨人樂飲丙申餞祗徳于逺郊¶復樂飲而歸¶
於是始修軍令告饋餉不¶足者息矣稱疾卧家者起矣
先求遷職者默矣賊别帥¶洪師簡許㑹能帥所部降式
<pb:KR2b0007_SBCK_250-4a>
曰汝降<md:KR2b0007_WYG_250-6b>¶是也當立効以自異使帥其徒為前鋒與¶賊戰
有功乃奏以官先是賊諜入越州軍吏匿而飲食¶之文
武將吏往往潛與賊通求城¶破之日免死及全妻子或
詐引賊將來降實窺虚實城¶中密謀屏語賊皆知之式
隂察知悉捕索斬之刑¶將吏尤横猾者嚴門禁無驗者
不得出入警¶夜周宻賊始不知我所為矣式命諸縣開
倉廩以賑貧¶乏或曰賊未滅軍食方急不可散也式曰
非汝所知官<md:KR2b0007_WYG_250-7a>¶軍少騎卒式曰吐蕃回鶻比配江淮者其
人¶習險阻便鞍馬可用也舉籍府中得驍健者百餘人¶
虜久羇旅所部遇之無狀¶困餧甚式既犒飲又賙其父
母妻子皆泣拜讙呼¶願效死悉以為騎卒使騎將石宗
<pb:KR2b0007_SBCK_250-4b>
本將之凡在管¶内者皆視此籍之又奏得龍陂監馬二
百匹¶於是&KR0016;兵足¶矣或請爲烽燧以詗賊逺近衆寡式
笑而不<md:KR2b0007_WYG_250-7b>¶應選懦卒使乗健馬少給之兵以爲候&KR0016;衆怪
之¶不敢問於是閱諸營見卒及土團子弟得四千人¶使
導軍分路討賊府下無守兵更籍土團千人以補之¶乃
命宣歙將白琮浙西將凌茂貞帥本軍北來將韓宗¶政
等帥土團合千人石宗本帥&KR0016;兵爲前鋒自上虞趨¶奉
化解象山之圍號東路軍又以義成¶將白宗建忠將游
君楚¶淮南將萬璘帥本軍與台州唐興軍合號南路軍
令<md:KR2b0007_WYG_250-8a>¶之曰毋爭險易毋焚廬舍毋殺平民以増首級平¶民
脅從者募降之得賊金帛官無所問俘獲者皆¶越人也
<pb:KR2b0007_SBCK_250-5a>
釋之癸卯南路軍拔賊沃洲寨¶甲辰拔新昌寨破賊將
毛¶應天進抵唐興　白敏中三表辭位上不許右補闕
王¶譜上疏以為陛下致理之初乃宰相盡心之日不可
暫¶闕敏中自正月卧疾今四月矣陛下雖與它相坐語
未¶嘗三刻天下之事陛下嘗暇與之講論乎願聼敏<md:KR2b0007_WYG_250-8b>¶中
罷去延訪碩徳以資聰明己酉貶譜為陽翟令譜珪¶之
六世孫也五月庚戌朔給事中鄭公¶輿封還貶譜敕書
上令宰相議之宰相以為譜侵敏中¶竟貶之　辛亥浙
東東路軍破賊將孫馬騎於寧海戊¶午南路軍大破賊
將劉暀毛應天於唐興南谷斬應天¶先是王式以兵少
奏更發忠武義成軍及請昭義軍詔¶從之三道軍至越
<pb:KR2b0007_SBCK_250-5b>
州式命忠武將張茵將三百人¶屯唐興斷賊南出之道
義成將高羅鋭將三百<md:KR2b0007_WYG_250-9a>¶人益以台州土軍徑趨寧海攻
賊巢穴昭義將&KR0932;¶跌戣將四百人益東路軍斷賊入明
州¶之道庚申南路軍大破賊於海遊鎭賊入¶甬溪洞戊
辰官軍屯於¶洞口賊出洞戰又破之己巳高羅鋭襲賊
别師劉平天¶寨破之自是諸軍與賊十九戰賊連敗劉
暀謂裘¶甫曰曏從吾謀入越州寧有此困邪王輅等進
士數人¶在賊中皆衣緑暀悉収斬之曰亂我謀者此青
蟲也<md:KR2b0007_WYG_250-9b>¶高羅鋭克寧海收其逃散之民得七千餘人王式
曰賊¶窘且饑必逃入海入海則嵗月間未可擒也命羅
鋭軍¶海口以拒之又命望海鎭將雲思益浙¶西將王克
<pb:KR2b0007_SBCK_250-6a>
容將水軍巡海澨思益等遇賊將¶劉簡於寧海東賊不
虞水軍遽至皆弃船走山谷¶得其船十七盡焚之式曰
賊無所逃矣惟黃罕嶺¶可入剡恨無兵¶以守之雖然亦
成擒矣裘甫既失寧海乃帥其徒屯南<md:KR2b0007_WYG_250-10a>¶陳館下衆尚萬
餘人辛未東路軍¶破賊將孫馬騎於上疁村¶賊將王臯
懼請降　壬申右拾遺内供奉薛調上言以¶為兵興以
來賦歛無度所在羣盜半是逃戸¶固須翦滅亦可閔傷
望敕州縣税外毋得科率仍敕長¶吏嚴加糾察從之
袁王紳薨　戊寅浙東東路¶軍大破裘甫於南陳館斬
首數千級賊委弃繒帛盈路¶以緩追者&KR0932;跌戣令士卒
敢顧者斬毋敢犯者賊<md:KR2b0007_WYG_250-10b>¶果自黄罕嶺遁去六月甲申復
<pb:KR2b0007_SBCK_250-6b>
入剡諸軍失甫¶不知所在義成將張茵在唐興獲俘將
苦之俘曰賊入¶剡矣茍捨我我請為軍導從之茵後甫
一日至剡壁其¶東南府中聞甫入剡復大恐王式曰賊
來就擒耳命趣¶東南兩路軍會於剡辛卯圍之賊城守
甚堅攻之¶不能拔諸將議絶溪水以渴之¶賊知之乃¶出
戰三日凡八十三戰賊雖敗官軍亦疲賊請降諸將<md:KR2b0007_WYG_250-11a>¶以
白式式曰賊欲少休耳益謹備之功垂成矣賊¶果復出
又三戰庚子夜裘甫劉暀劉慶從百餘人出降¶遙與諸
將語離城數十步官軍疾趨斷其後¶遂擒之壬寅甫等
至越州式腰斬暀慶等二十餘人械¶甫送京師<md:KR2b0007_WYG_250-12a>¶剡城猶
未下諸將已擒甫不復¶設備劉從簡帥壯士五百突圍
<pb:KR2b0007_SBCK_250-7a>
走諸將追至大蘭山¶從簡據險自守秋七月¶丁巳諸將
共攻克之台州刺史李師望募賊相捕斬之¶以自贖所
降數百人得從簡首獻之¶諸將還越式大置酒諸將乃
請曰某等生長軍中¶久更行陳今年得從公破賊然私
有所¶不諭者敢問公之始至軍食方急而遽散以賑貧
乏何<md:KR2b0007_WYG_250-12b>¶也式曰此易知耳賊聚穀以誘饑人吾給之食則¶
彼不為盜矣且諸縣無守兵賊至則倉穀適足資之耳¶
又問不置烽燧何也式曰烽燧所以趣救兵也兵¶盡行
城中無兵以継之徒驚士民使自潰亂耳又問使¶懦卒
為候騎而少給兵何也式曰彼勇卒操利兵¶遇敵且不
量力而鬭鬬死則賊至不知矣皆拜曰非所及¶也<md:KR2b0007_WYG_250-13a>¶　封
<pb:KR2b0007_SBCK_250-7b>
憲宗子&KR2300;為信王¶　八月裘甫至京師斬于東市加王
式檢校右散¶騎常侍諸將官賞各有差先是上毎以越
盜為憂¶夏侯孜曰王式才有餘不日告捷矣孜與式書
曰公專¶以執裘甫為事軍須細大此期悉力¶故式所奏
求無不從由是能成其功　衞王灌¶薨　九月白敏中
五上表辭位辛亥以敏中為司<md:KR2b0007_WYG_250-13b>¶徒中書令　癸酉右拾
遺句容劉鄴上言李徳裕父子為相¶有聲迹功効竄逐
以¶來血屬將盡生涯已空宜賜哀閔贈以一官冬十月
丁¶亥敕復李徳裕太子少保衞國公贈左僕射<md:KR2b0007_WYG_250-14b>¶　己亥
以門下侍郎同平章事夏侯孜¶同平章事充西川節度
使以户部尚書判度支畢諴為<md:KR2b0007_WYG_250-15a>¶禮部尚書同平章事
<pb:KR2b0007_SBCK_250-8a>
安南都䕶李鄠復取播州¶¶　十一月丁丑上祀圓丘赦
改元　十二月戊¶申安南土蠻引南詔兵合三萬餘人
乗虚攻交趾陷之¶¶¶¶都䕶李鄠與監軍奔武<md:KR2b0007_WYG_250-15b>¶州¶
二年春正月詔發邕管及鄰道兵救安南擊南蠻　二¶
月以中書令白敏中兼中書令充鳯翔節度使以左僕¶
射判度支杜悰兼門下侍郎同平章事一日兩樞宻使¶
詣中書宣徽使楊公慶継至獨揖悰受宣三相¶起避之
西軒公慶出斜封文書以授悰發¶之乃宣宗大漸時官
官請鄆王監國奏也且曰當時宰相無¶名者當以反法
處之悰反復讀良久曰聖<md:KR2b0007_WYG_250-16a>¶主登極萬方欣戴令日此文
書非臣下所宜窺復封以¶授公慶曰主上欲罪宰相當
<pb:KR2b0007_SBCK_250-8b>
於延英面示聖㫖明行誅¶譴公慶去悰復與兩樞宻坐
謂曰内外之臣事猶一體¶宰相樞宻共參國政今主上
新踐阼未熟萬機資内外¶裨補固當以仁愛為先刑殺
為後豈得遽賛成殺宰相¶事若主上習以性成則中尉
樞宻權重禁闈¶豈得不自憂乎悰¶受恩六朝所望致君
堯舜不欲朝廷以愛<md:KR2b0007_WYG_250-16b>¶憎行法兩樞宻相顧默然徐曰當具
以公言白至尊非¶公重徳無人及此慙悚而退三相復
來見悰微請宣意¶悰無言三相惶怖乞存家族悰曰勿
為它慮既而寂然¶無復宣命及延英開上色甚悦¶¶¶¶是時
士大夫深疾宦官事<md:KR2b0007_WYG_250-17a>¶有小相涉則衆共弃之建州進士
葉京嘗預宣武軍宴¶識監軍之面既而及第在長安與
<pb:KR2b0007_SBCK_250-9a>
同年出遊遇之於塗¶　馬上相揖因之謗議諠然遂沈廢
終身其不相悦如此¶　¶福王綰薨　夏六月癸丑¶以鹽
州防禦使王寛爲安南經略使時李鄠自武州収¶集土
軍攻羣蠻復取安南朝廷責其失守貶儋州司戸¶鄠初
至安南殺蠻酋杜守澄其宗黨遂誘道羣蠻陷交<md:KR2b0007_WYG_250-17b>¶趾朝
廷以杜氏彊盛務在姑息兾收其力用乃贈¶守澄父存
誠金吾將軍再舉鄠殺守澄之罪長流崖州<md:KR2b0007_WYG_250-18a>¶　秋七月
南蠻攻邕州陷之先是廣桂容三道共¶發兵三千人戍
邕州三年一代經略使段文楚請¶以三道衣糧自募土
軍以代之朝廷許之所募纔得五¶百許人文楚入爲金
吾將軍經略使李蒙利其闕額衣<md:KR2b0007_WYG_250-18b>¶糧以自入悉罷遣三
<pb:KR2b0007_SBCK_250-9b>
道戍卒止以所募兵戍守左右江比¶舊什減七八故蠻
人乗虚入寇時蒙已卒經略使李弘¶源至鎮纔十日無
兵以禦之城陷弘源與監軍脱身奔¶蠻州¶二¶十餘日蠻
去乃還弘源坐貶建州司户文楚¶時爲殿中監復以爲
邕管經略使至鎭城邑居人什不¶存一文楚秀實之孫
也　杜悰上言南詔<md:KR2b0007_WYG_250-19a>¶向化七十年蜀中寢兵無事羣蠻
率服¶今西川兵食單寡未可輕與之絶且應遣使弔¶祭
曉諭清平官等以新王名犯廟諱故未行𠕋命¶待其更
名謝恩然後遣使𠕋命庶全大體¶上從之命左司郎中
孟穆爲弔祭使未發㑹南詔寇嶲¶州攻卭峽関穆遂不
行<md:KR2b0007_WYG_250-19b>¶　冬十月以御史大夫鄭涯爲山南東道節度使十
<pb:KR2b0007_SBCK_250-10a>
一月加同平章事¶
三年春正月庚寅朔羣臣上尊號曰睿文明聖孝徳皇¶
帝赦天下　以中書侍郎同平章事蔣伸同平章事充¶
河中節度使　二月棣王惴薨　南詔復冦安南經略¶
使王寛數來告急朝廷以前湖南觀察使蔡¶襲代<md:KR2b0007_WYG_250-20a>¶之仍
發許滑徐汴荆襄潭鄂等道兵各三¶萬人授¶襲以禦之
兵勢既盛蠻遂引去<md:KR2b0007_WYG_250-20b>¶邕管經略使段文楚坐變更舊制¶
左遷威衞將軍分司¶¶¶　左庶子蔡¶京性貪虐多詐時相
以為有吏才奏遣制置嶺南<md:KR2b0007_WYG_250-21a>¶事三月京還奏事稱㫖復
以京權知太僕卿充荆¶襄以南宣慰安撫使　夏四月
己亥朔¶敕於兩街四寺各置戒壇度人三七日¶上奉佛
<pb:KR2b0007_SBCK_250-10b>
太過怠於政事嘗於咸泰殿築壇為¶内寺尼受戒兩街
僧尼皆入¶預又於禁中設講席自唱經手録梵夾¶又數
幸諸寺¶施與無度吏部侍郎蕭倣上疏以為𤣥祖之<md:KR2b0007_WYG_250-21b>¶道
慈儉為先素王之風仁義為首¶垂範百代必不可加佛
者弃位出家割愛中之至¶難取滅後之殊勝¶¶非帝王所
宜慕也願陛下時開延英接¶對四輔力求人瘼䖍奉宗
祧思繆賞與濫刑其¶殃必至知勝殘而去殺得福甚多
罷去講筵¶躬勤政事上雖嘉奬竟不能從　嶺南<md:KR2b0007_WYG_250-22a>¶舊分
五管廣桂邕容安南皆𨽻嶺南節度使蔡京奏請¶分嶺
南為兩道節度從之五月敕以廣州為東道邕州¶為西
道又割桂管龔象二州容管藤巖二州𨽻邕管尋¶以嶺
<pb:KR2b0007_SBCK_250-11a>
南節度使韋宙爲東道節度使以蔡京爲西道節¶度使
蔡襲將諸道軍在安南蔡京忌之恐其立功奏稱¶南蠻
逺遁邊徼無虞武夫邀功妄占戍兵虚¶費餽運蓋以荒
陬路逺難於覆驗故得肆其姧詐¶請罷戍兵各還本道
朝廷從之襲累奏稱羣蠻伺隙日久<md:KR2b0007_WYG_250-22b>¶不可無備乞留戍
兵五千人不聽襲以蠻寇必至¶交趾兵食皆闕謀力兩
窮作十必死狀申中書時相信¶京之言終不之省　秋¶
七月徐州軍亂逐節度使溫璋¶初王¶智興既得徐州募
勇悍之士二千人號銀刀雕旗門槍¶挾馬等七軍常以
三百餘人自衞露刃坐於兩廡夾幕¶之下每月一更其
後節度使多儒臣其兵浸驕小<md:KR2b0007_WYG_250-23a>¶不如意一夫大呼其衆
<pb:KR2b0007_SBCK_250-11b>
和之節度使輒自¶後門逃去前節度使田牟至與之雜
坐飲酒把臂拊背¶或為之執板唱歌犒賜之費日以萬
計風雨寒暑¶復加勞來猶時喧譁邀求不已牟薨璋¶代
之驕兵素聞璋性嚴憚之璋開懷慰撫而驕兵終懷¶猜
忌賜酒食皆不歴口一旦竟聚譟而逐之朝廷知璋¶無
辜乙亥以璋為邠寧節度使以浙東觀察使王式為¶武
寧節度使　以前西川節度使同平章事夏侯孜為<md:KR2b0007_WYG_250-23b>¶左
僕射同平章事　忠武義成兩軍從王式討裘甫者¶猶
在浙東詔式帥以赴徐州驕兵聞之甚懼八月¶式至大
彭¶館始出迎謁式視事三日¶饗兩鎭將士遣還既擐甲
執兵命圍驕兵盡殺之銀刀¶都將邵澤等數千人皆死<md:KR2b0007_WYG_250-24a>¶
<pb:KR2b0007_SBCK_250-12a>
甲子敕以徐州先𨽻淄青道李¶洧自歸始置徐海使額
及張建封以¶威名寵任特帖濠泗二州當時本以控¶扼
淄青光蔡自寇孽消弭而武寧一道職為亂階今改¶為
徐州團練使𨽻兖海節度復以濠州歸淮南道更於¶宿
州置宿泗都團練觀察使<md:KR2b0007_WYG_250-24b>¶留將士二千人守¶徐州餘皆
分𨽻兖宿且以王式為武寧節度使兼徐泗¶濠宿制置
使委式與監軍楊𤣥質分配將士赴諸道訖¶然後將忠
武義成兩道兵至汴滑各遣歸本道身詣京¶師其銀刀
等軍逃匿將士聽一月内自首一切勿¶問　嶺南西道
節度使蔡京為政苛慘設炮烙之刑闔¶境怨之遂為邕
州軍士所逐奔藤州¶詐為敕書及攻討使印募鄉丁<md:KR2b0007_WYG_250-25a>¶及
<pb:KR2b0007_SBCK_250-12b>
旁側土軍以攻邕州衆既烏合動輒潰敗往依桂州¶桂
州人怨其分裂不納京無所自容¶敕貶崖州司户不肯
之官還至零陵敕賜自盡以桂管¶觀察使鄭愚為嶺南
西道節度使　冬十月丙申朔立¶皇子佾為魏王侹為
凉　王佶為蜀王　十一¶月立順宗子緝為蘄王憲宗
子憤為榮王　南詔帥羣¶蠻五萬寇安南<md:KR2b0007_WYG_250-25b>¶都䕶蔡襲告
急敕發荆南湖¶南兩道兵二千桂管義征子弟三千詣
邕州¶受鄭愚節度　嶺南東道節度使韋宙奏蠻㓂必¶
向邕州若不先保䕶遽欲逺征恐蠻於後乗虚扼絶餉¶
道乃敕蔡襲屯海門¶鄭愚分兵備禦十二月襲又求¶益
兵敕山南東道發弩手千人赴之時南詔已圍交趾¶襲
<pb:KR2b0007_SBCK_250-13a>
嬰城固守救兵不得至　翼王繟薨　是<md:KR2b0007_WYG_250-26a>¶歳嗢末始入
貢嗢末者吐蕃之奴號也吐蕃每發¶兵其冨室多以奴
從往往一家至十數人由是吐¶蕃之衆多及論恐熱作
亂奴多無主遂相糾合為部落¶散在甘肅𤓰沙河渭岷
廓疊宕之間吐蕃微弱者¶反依附之¶
四年春正月庚午上祀圓丘赦天下　是日南詔陷交¶
趾蔡襲左右皆盡徒步力戰身集十矢欲趣監軍船¶船
已離岸遂溺海死<md:KR2b0007_WYG_250-26b>¶幕僚樊綽𢹂其印浮度¶江荆南江西
鄂岳襄州將士四百餘人走¶至城東水際荆南虞候元
惟徳等謂衆曰吾輩無船入¶水則死不若還向城與蠻
鬭人以一身易二蠻亦為有¶利遂還向城入東羅門蠻
<pb:KR2b0007_SBCK_250-13b>
不為備惟德等¶縱兵殺蠻二千餘人<md:KR2b0007_WYG_250-27b>¶逮夜蠻將楊思縉
始自子城岀救之¶惟徳等皆死南詔兩陷交趾所殺虜
且十五萬¶人留兵二萬使思縉據交趾城谿洞夷獠無
遠近皆降¶之詔諸道兵赴安南者悉召還分保嶺南東
西¶道&KR0680;上遊宴無節左拾遺劉蜕上疏曰今西凉築¶城
應接未决於與奪南蠻侵軼¶干戈悉在於道塗旬月以
來不為無事陛下不形憂閔<md:KR2b0007_WYG_250-28a>¶以示逺近則何以責其死
力望節娛遊以待逺人乂安¶未晩弗聽　二月甲午朔
上歴拜¶十六陵&KR0680;¶¶置天雄軍於秦州¶以成河渭三州𨽻
焉以前¶左金吾將軍王晏實為天雄觀察使¶　三月歸
義節度使張義潮奏自將蕃漢兵<md:KR2b0007_WYG_250-28b>¶七千克復凉州　南
<pb:KR2b0007_SBCK_250-14a>
蠻寇左右江浸逼邕州鄭¶愚懼自言儒臣無將略請任
武臣朝廷召義武節度使¶康承訓詣闕欲使之代愚仍
詔選軍校數人士卒數百¶人自隨　中書侍郎同平章
事畢諴以¶同列多徇私不法稱疾辭位夏四月罷爲兵
部尚書¶　庚戌羣盜入徐州殺官吏刺史曹慶討平之
　康承訓¶至京師以爲嶺南西道節度使發荆襄洪鄂
四道兵萬¶人與之俱　五月戊辰以翰林學士承旨兵
部侍郎楊<md:KR2b0007_WYG_250-29a>¶収同平章事收發之弟也¶與左軍中尉楊玄
价敘¶同宗相結故得爲相　乙亥廢容管¶𨽻嶺南西道
以供軍食復以龔象二州𨽻桂管　戊¶子以門下侍郎
同平章事杜審權同平章事充鎮海節¶度使　六月廢
<pb:KR2b0007_SBCK_250-14b>
安南都䕶府置行交州於海門鎮以右¶監門將軍宋戎
為行交州刺史以康承訓兼領安南及¶諸軍行營　閏
月以門下侍郎同平章事杜悰同平章<md:KR2b0007_WYG_250-29b>¶事充鳯翔節度
使以兵部侍郎判度支河南曹確同平¶章事　秋七月
辛卯朔日有食之　復置安南都䕶府¶於行交州¶以宋
戎為¶經略使發山東兵萬人鎭之時諸道兵援安南者
屯聚¶嶺南江西湖南江西湖南餽運者皆泝湘江入¶澪渠灕水<md:KR2b0007_WYG_250-30a>¶勞
費艱澁諸軍乏食潤州人陳磻<md:KR2b0007_WYG_250-30b>¶石上言請造千斛大舟
自福建運米泛海不一月¶至廣州從之軍食以足然有
司以和雇為名奪商人舟¶委其貨於岸側舟入海或遇
風濤沒溺有司囚繫綱吏¶舟人使償其米人頗苦之
<pb:KR2b0007_SBCK_250-15a>
八月嶺南東道節度使韋¶宙奏蠻寇必向邕州請分兵
屯容藤州　¶䕫王滋薨敕以閤門使吳徳應等爲館驛
使臺¶諫上言故事御史巡驛<md:KR2b0007_WYG_250-31a>¶不應忽以内臣代之上諭
以¶敕命已行不可復改左拾遺劉蜕上言昔楚子縣陳
得¶申叔一言而復封之¶¶太宗發卒修乾元殿聞張𤣥素
諫即日罷之¶自古明君所尚者從諫如流豈有已行而
不¶改且敕自陛下岀之自陛下改之何爲不可弗聽
&KR0219;<md:KR2b0007_WYG_250-31b>¶戞斯遣其臣合伊難支表求經籍及每年遣使走馬
請¶厯又欲討回鶻使安西以來悉歸唐不許　冬十月
甲¶戌以長安尉集賢校理令狐滈爲左拾遺乙亥左拾
遺¶劉蜕上言滈專家無子弟之法布衣行公相之權¶起
<pb:KR2b0007_SBCK_250-15b>
居郎張雲言滈父綯用李涿為安南致¶南蠻至今為梗
由滈納賄陷父於惡十一月丁酉雲復¶上言滈父綯執
政之時人號白衣宰相滈亦上表¶引避乃改詹事府司
直<md:KR2b0007_WYG_250-32a>¶　辛巳廢宿泗觀察使復以徐州為觀察府以濠泗¶
𨽻焉　十二月南詔寇西川　昭義節度¶使沈詢奴歸
秦與詢侍婢通詢欲殺之未果乙酉歸秦¶結牙將作亂
攻府第殺詢¶
五年春正月以京兆尹李蠙為昭義節度使取歸¶秦心
肝以祭沈詢　淮南節度使令狐綯為其子滈訟¶寃貶
張雲興元少尹劉蜕華隂令敕曰雖嘉¶蹇諤之忠難逃
疎易之責　丙午西川奏南詔寇<md:KR2b0007_WYG_250-32b>¶嶲州刺史喻士珍破
<pb:KR2b0007_SBCK_250-16a>
之獲千餘人¶詔發右神䇿兵五千及諸道兵戍之忠武
大將顔¶慶復請築新安遏戎二城從之　以容管經¶略
使張茵兼句當交州事¶益海門鎮兵滿二萬五千人令
茵進取安南　二月己¶巳以刑部尚書鹽鐵轉運使李
福同平章事充西川節¶度使　甲申前西川節度使蕭
鄴左遷山南西道觀察¶使　三月丁酉彗星岀於婁長
三尺<md:KR2b0007_WYG_250-33a>¶己亥司天監奏按星經是名舍譽瑞星也主大喜¶
請宣示中外編諸¶史䇿從之　康承訓至邕州蠻寇益
熾詔發許滑青汴¶兖鄆宣潤八道兵以授之承訓不設
斥候南詔帥羣蠻¶近六万冦邕州將入境承訓乃遣六
道兵凡¶万人拒之以獠為導紿之敵至不設備¶五道兵
<pb:KR2b0007_SBCK_250-16b>
八千人皆沒惟天平軍後一日至得免¶承訓聞之惶怖
不知所為節度副使李行素帥衆<md:KR2b0007_WYG_250-33b>¶治壕栅甫畢蠻軍已
合圍留四日治攻具將就諸將請¶夜分道斫蠻營承訓
不許有天平小校再三力爭乃許¶之小校將勇士三百
夜縋而岀散燒蠻¶營斬五百餘級蠻大驚間一日解圍
去承訓乃遣諸¶軍數千追之所殺虜不滿三百級皆溪
獠脅從者承訓¶騰奏告捷云大破蠻賊中外皆賀之夏
四月以兵部侍¶郎判戶部蕭寘同平章事寘復之孫也
　加康¶承訓檢校右僕射賞破蠻之功也自餘奏功受
賞者皆<md:KR2b0007_WYG_250-34a>¶承訓子弟親昵燒營小校不遷一級由是軍中
怨¶怒聲流道路　五月敕徐州土風雄勁甲士精彊比
<pb:KR2b0007_SBCK_250-17a>
因¶罷節頗多逃匿宜令徐泗團練使選¶募軍士三千人
赴邕州防戍待嶺外事寧即與代歸¶　秋七月西川奏
兩林鬼主邀南詔蠻敗之¶殺獲甚衆保塞城使¶杜守連
不從南詔帥衆詣黎州降　嶺南東¶道節度使韋宙具
知康承訓所為以書白宰相承訓亦<md:KR2b0007_WYG_250-34b>¶自疑懼累表辭疾
乃以承訓為右武衞大將軍分司¶¶¶¶以容管經略使張茵
為嶺南西道¶節度使復以容管四州别為經略使¶時南
詔知邕州空竭不復入寇茵久之不敢進¶軍取安南夏
侯孜薦驍衞將軍高駢代之<md:KR2b0007_WYG_250-35a>¶乃以駢為安南都䕶本管
經略招討使¶茵所將兵悉以授之駢崇文之孫也世¶在
禁軍駢頗讀書好談今古兩軍宦官多譽之¶累遷右神
<pb:KR2b0007_SBCK_250-17b>
䇿都虞候党項叛將禁兵萬¶人戍長武屢有功遷秦州
防禦使復有功故委以安南<md:KR2b0007_WYG_250-35b>¶　冬十一月以門下侍郎
同平章事夏侯孜同平¶章事充河東節度使　壬寅以
翰林學士承㫖兵部侍¶郎路巖同平章事時年三十六
　¶六年春正月丁巳始以懿安皇后配饗憲宗室時王
皥¶復為禮院檢討官更申前議朝廷竟從之¶　諸道進
私白者閩中為多故¶宦官多閩人福建觀察使杜宣猷
每寒食遣吏分祭其¶先壟宦官德之庚申以宣猷為宣
歙觀察使時人謂之<md:KR2b0007_WYG_250-36a>¶敕使墓户　三月中書侍郎同平
章事蕭寘薨　夏四¶月以前東川節度使高璩為兵部
侍郎同平章事璩元¶裕之子也　楊收建議以蠻¶寇積
<pb:KR2b0007_SBCK_250-18a>
年未平兩河兵戍嶺南冒瘴霧物故者什六七請¶於江
西積粟募彊弩三萬人以應接嶺南道近便仍建¶節以
重其權從之五月辛丑置鎮南軍於洪州　嶲州¶刺史
喻士珍貪獪掠兩林蠻以易金南詔復寇嶲¶州兩林蠻
開門納之南詔盡殺戍卒士珍降之<md:KR2b0007_WYG_250-36b>¶　壬寅以桂管觀
察使嚴譔爲鎮南節度使譔震之¶從孫也　六月高璩
薨¶　以御史大夫徐啇爲兵部侍郎同平章事　秋七
月¶立皇子侃爲郢王儼爲普王　高駢治兵於海門未
進¶監軍李維周惡駢欲去之屢趣駢使進軍¶駢以五千
人先濟約維周發兵應援駢既行維¶周擁餘衆不發一
卒以繼之九月駢至南定¶峯州蠻<md:KR2b0007_WYG_250-37a>¶衆近五萬方穫田¶駢
<pb:KR2b0007_SBCK_250-18b>
掩擊大破之<md:KR2b0007_WYG_250-37b>¶收其所穫¶以食軍　冬十二月壬子太皇
太后鄭¶氏崩¶
七年春二月歸義節度使張義潮奏北庭回鶻固俊克¶
西州北庭輪臺清鎭等城<md:KR2b0007_WYG_250-38a>¶論恐熱寓居廓州糾合旁側
諸部欲為邊患皆不從¶所向盡為仇敵無所自容仇人
以告拓䟦懷光於鄯州懷¶光引兵擊破之¶¶　三月戊寅
以河東節度使劉潼為¶西川節度使初南詔圍嶲州東
蠻浪稽部竭力助之遂¶屠其城卑籠部怨南詔殺其父
兄導忠武戍<md:KR2b0007_WYG_250-38b>¶兵襲浪稽滅之南詔由是怨唐南詔遣清
平官董成等¶詣成都節度使李福盛儀衞以見之故事
南詔使見節¶度使拜伏於庭成等曰驃信已¶應天順人
<pb:KR2b0007_SBCK_250-19a>
我見節度使當抗禮傳言往返自¶旦至日中不决將士
皆憤怒福乃命捽而毆之¶因械繫於獄劉潼至鎮釋之
奏遣還國詔召成等至¶京師見於别殿厚賜勞而遣之
　成徳節度¶使王紹懿在鎭十年為政寛簡軍民便之<md:KR2b0007_WYG_250-39a>¶疾病召兄紹鼎之子都知兵馬使景崇而告之曰吾兄¶
以汝之幼以軍政授我今汝長矣我復以軍政歸¶汝努
力為之上忠朝廷下和鄰藩勿墜吾兄之業汝之¶功也
言竟而薨　閏月吐蕃寇邠寧節¶度使薛𢎞宗拒却之
　夏四月辛巳貶前西川節度使李福¶為蘄王傅　五
月葬孝明皇后於景¶陵之側主祔别廟¶　六月魏博節
度使何𢎞敬薨軍中立其子<md:KR2b0007_WYG_250-39b>¶左司馬全皥為留後　以
<pb:KR2b0007_SBCK_250-19b>
王景崇為成徳留後　南詔¶酋龍遣善闡節度使楊緝
思助安南節度使段酋遷守交¶趾以范昵些為安南都
統¶趙諾眉為扶邪都統監陳敕¶使韋仲宰將七千人至峯
州高駢得以益其¶軍進擊南詔屢破之捷奏至海門李
維周皆匿之數月¶無聲問上怪之以問維周維周奏駢
駐軍峯州玩軍不¶進上怒以右武衞將軍王晏權代駢
鎮安南<md:KR2b0007_WYG_250-40a>¶召駢詣闕欲重貶之晏權智¶興之從子也是月
駢大破南詔¶蠻於交趾殺獲甚衆遂圍交趾城　秋七
月以何全皥¶為魏博留後　冬十月甲申以門下侍郎
同平章事楊¶收為宣歙觀察使收性侈靡門吏僮奴多
倚為姦利楊¶𤣥价兄弟受方鎮之賂屢有請託收不能
<pb:KR2b0007_SBCK_250-20a>
盡從𤣥价怒¶以為叛已故岀之　拓跋懷光以五百騎
入廓州生擒<md:KR2b0007_WYG_250-40b>¶論恐熱先刖其足數而斬之傳首京師其
部衆東¶奔秦州尚延心邀擊破之悉奏遷於嶺南吐蕃
自是衰¶絶乞離胡君臣不知所終　高¶駢圍交趾十餘
日蠻困蹙甚城且下㑹得王晏權牒已¶與李維周將大
軍發海門駢即以軍事授韋仲宰與麾¶下百餘人北歸
先是仲宰遣小使王惠賛駢遣小校曾¶衮入告交趾之
捷至海中望見旌旗東來問遊¶船云新經略使與監軍
也二人謀曰維周必奪表<md:KR2b0007_WYG_250-41a>¶留我乃匿於島間維周過即
馳詣京師上得奏大喜即¶加駢檢校工部尚書復鎮安
南駢至海門而還王晏權¶闇懦動稟李維周之命維周
<pb:KR2b0007_SBCK_250-20b>
凶貪諸將不為之用遂解¶重圍蠻遁去者太半駢至復
督勵將士攻城¶遂克之殺段酋遷及土蠻為南詔鄉導
者朱道古¶斬首三萬餘級<md:KR2b0007_WYG_250-41b>¶南詔遁去駢又破土¶蠻附南
詔者二洞誅其酋長土蠻帥衆歸附者萬七千¶人　十
一月壬子赦天下詔安南邕州¶西川諸軍各保疆域勿
復進攻南詔委劉潼曉諭如能¶更修舊好一切不問
置静海軍於安南¶以高駢為節度使自李涿侵擾羣蠻<md:KR2b0007_WYG_250-42a>¶為安南患殆將十年至是始平駢築安¶南城周三千步
造屋四十餘萬閒　十二月&KR0219;戞斯遣¶將軍乙支連幾
入貢奏遣鞍馬迎册立使及請亥年曆¶日以成徳留後
王景崇為節度使　上好¶音樂宴遊殿前供奉樂工
<pb:KR2b0007_SBCK_250-21a>
常近五伯人毎月宴設¶不減十餘水陸皆備聼¶樂觀優
不知厭倦賜與動及千緡曲江昆明霸滻南宮¶北苑昭
應咸陽所欲<md:KR2b0007_WYG_250-42b>¶遊幸即行不待供置有司常具音樂飲食
幄弈¶諸王立馬以備陪從毎行幸内外諸司扈從¶十餘
萬人所費不可勝紀¶
八年春正月以魏博留後何全皥為節度使　二月歸¶
義節度使張義潮入朝¶以為右神武統軍命其族子惟
深守歸義　自安南至¶邕廣海路多潜石覆舟靜海節
度使高駢募工鑿之漕¶運無滯　西川近邊六姓蠻<md:KR2b0007_WYG_250-43a>¶常
持兩端無寇則稱效順有寇必為前¶鋒卑籠部獨盡心
於唐與羣蠻為讎朝廷賜姓李除為¶刺史節度使劉潼
<pb:KR2b0007_SBCK_250-21b>
遣將將兵助之討六姓蠻焚其¶部落斬首五千餘級
樂工李可及善為新聲三月上¶以可及為左威衞將軍
曹確諫曰太宗定文武官六百¶餘員謂房𤣥齡曰朕以
待天下賢士工啇雜流不可處¶也大和中文宗欲以樂
工尉遲璋為王¶府率拾遺竇洵直諫即改光州長史乞
以兩朝<md:KR2b0007_WYG_250-43b>¶故事别除可及官不從　夏四月上不豫羣臣
希進見¶五月丙辰疎理天下繫囚非巨蠧不可赦者皆
逓¶降一等　秋七月壬寅蘄王緝薨　懷州民訴旱¶刺
史劉仁規揭牓禁之民怒相與作亂逐仁規仁¶規逃匿
村舍民入州宅掠其家貲登樓擊鼓久之乃定¶　甲子
以兵部侍郎充諸道鹽鐵轉運等使駙馬都尉¶于琮同
<pb:KR2b0007_SBCK_250-22a>
平章事　宣歙觀察使楊収過華嶽廟¶施衣物使巫祈
禱縣令誣以爲収罪右<md:KR2b0007_WYG_250-44a>¶拾遺韋保衡復言収前爲相除
嚴譔江西節度使受錢¶百萬又置造船務人訟其侵隠
八月庚寅貶収端¶州司馬¶　九月上疾瘳　冬十二月
信¶王&KR2300;薨　加嶺南東道節度使韋宙同平章¶事¶
資治通鑑卷第二百五十
