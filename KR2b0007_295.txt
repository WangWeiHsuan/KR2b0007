# -*- mode: mandoku-view -*-
#+TITLE: 資治通鑑
#+DATE: 2015-09-23 10:01:54
#+PROPERTY:  LASTPB  <MD KR2b0007_WYG_294-1a>
#+PROPERTY:  LASTPB  <PB KR2b0007_SBCK_290-22a>
#+PROPERTY: LASTPB  <md:KR2b0007_WYG_294-1a>
#+PROPERTY: JUAN 295


<pb:KR2b0007_SBCK_294-19b>

<pb:KR2b0007_SBCK_295-1a>
資治通鑑凡二百九十四卷
　　　周紀五
　　　秦紀三
　　　漢紀六十
　　　魏紀十
　　　晉紀四十
　　　宋紀十六
　　　齊紀十
　　　梁紀二十二
　　　陳紀十
　　　隋紀八
<pb:KR2b0007_SBCK_295-1b>
　　　唐紀八十一
　　　後梁紀六
　　　後唐紀八
　　　後晉紀六
　　　後漢紀四
　　　後周紀五
<pb:KR2b0007_SBCK_295-2a>
臣光言先奉
勑編集歷代君臣事迹又奉
聖旨賜名資治通鑑今巳了畢者伏念臣性識愚魯學
術荒踈凡百事爲皆岀人下獨於前史粗甞盡心自幼
至老嗜之不厭每患遷固以來文字繁多自布衣之士
讀之不徧況於
人主日有萬機何暇周覽臣常不自揆欲删削冗長舉
撮機要專取關國家興衰繫生民休戚善可爲法惡可
爲戒者爲編年一書使先後有倫精粗不雜私家力薄
無由可成伏遇
英宗皇帝資䜭智之性
<pb:KR2b0007_SBCK_295-2b>
敷文明之治思
歷覽古事用
恢張大猷爰
詔下臣俾之編集臣夙昔所願一朝𫉬伸踊躍奉承惟
懼不稱
先帝仍
命自選辟官屬於崇文院置局
許借龍圖天章閣三館袐閣書籍賜以
御府筆墨繒帛及
御前錢以供果餌以内臣為承受
眷遇之榮近臣莫及不幸書未
<pb:KR2b0007_SBCK_295-3a>
進御
先帝違弃羣臣
陛下詔膺
大統欽承
先志
寵以冠序
錫之嘉名每開
經筵常令進讀臣雖頑愚荷
兩朝知待如此其厚隕身喪元未足
報塞苟智力所及豈敢有遺㑹差知永興軍以衰疾不
任治劇乞就冗官
<pb:KR2b0007_SBCK_295-3b>
陛下俯從所欲曲賜
容養差判西京留司御史臺及提舉嵩山崇福宫前後
六任仍聽以書局自隨給之䘵秩
不責職業臣旣無它事得以研精極慮窮竭所有日力
不足繼之以夜徧閱舊史旁采小說𥳑牘盈積浩如煙
海抉擿幽隱挍計豪𨤲上起戰國下終五代凡一千三
百六十二年修成二百九十四卷又略舉事目年經國
緯以備
檢尋爲目録三十卷又參考羣書評其同異俾歸一塗
爲考異三十卷合三百五十四卷自治平開局迨今始
成歳月淹乆其閒抵捂不敢目仲罪負之重困無所逃
<pb:KR2b0007_SBCK_295-4a>
臣光誠惶誠懼頓首頓首重念臣違離
闕廷十有五年雖身處于外區區之心朝夕寤寐何甞
不在
陛下之左右顧以駑蹇無施而可是以專事&KR0610;槧用酬
大恩庶竭㳙塵少裨
海獄臣今筯骸癯瘁目視昬近齒牙無幾神識衰秏目
前所爲旋踵遣忘臣之精力盡於此書伏望
陛下寛其妄作之誅
察其願忠之意以
淸閒之燕時賜
省覽
<pb:KR2b0007_SBCK_295-4b>
監前丗之興衰
考當今之得失
嘉善矜惡
取是捨非足以
懋稽古之盛德
躋無前之至治俾四海羣生咸蒙其福則臣雖委骨九
泉志願永畢矣謹奉表陳
進以
聞臣光誠惶誠懼頓首頓首謹言
　　　　　　　　　　　　　　　　司馬光上表
元豐七年十一月
<pb:KR2b0007_SBCK_295-5a>
進呈
　　　　檢閱文字承　事　郎　臣司馬康
　　　　同　修　奉　議　郎　臣范祖禹
　　　　同　修　袐　書　丞　臣劉　恕
　　　　同修尚書屯田員外郎充集賢校理臣劉　攽
　編集端明殿學士兼翰林侍讀學士太中大夫臣司馬光
　　　　&KR0324;諭詔書
勑司馬光修資治通鑑成事史學之廢乆矣紀次無法
論議不明豈足以示懲勸明乆逺哉卿博學多聞貫穿
今古上自晚周下迄五代發揮綴緝成一家之書襃貶
去取有所據依省閱以還良深嘉歎今賜卿銀絹對衣
<pb:KR2b0007_SBCK_295-5b>
腰帶鞍轡馬具如别録至可領也故兹&KR0324;諭想宜知悉
冬寒&KR0056;比平安好遣書指不多及
　　　　　　十五日
元豐八年九月十七日准尚書省箚子奉
聖旨重行校定
元祐元年十月四日奉
聖旨下杭州鏤板
　　　校　對　宣　德　郎　袐　書　省　正　字　臣張耒
　　　校　對　宣　德　郎　祕　書　省　正　字　臣晁&KR0024;之
　　　校對朝奉郎行祕書省正字上&KR0016;都尉臣宋匪躬
　　　　　　　　　　　　　　　　　臣盛次仲
<pb:KR2b0007_SBCK_295-6a>
　　　校定承議郎充祕閤校理武&KR0016;尉賜緋魚袋臣　張舜民
　　　　　　　　　　　　　　　　臣孔武仲
　　　　　　　　　　　　　　　　臣黄庭堅
　　　校　定　宣　徳　郎　守　右　正　言臣劉安丗
　　　　　　　　　　　　　　　　臣司馬康
　　　　　　　　　　　　　　　　臣范祖禹
　　　　　　　　　　　　　　　　臣吕大防
　　　　　　　　　　　　　　　　臣李淸臣
　　　　　　　　　　　　　　　　臣吕公著
<pb:KR2b0007_SBCK_295-6b>
紹興二年七月初一日兩浙東路提舉茶鹽司公使庫
下紹興府餘姚縣刋扳紹興三年十二月二十日畢工
印造
進入
　　　左迪功郎紹興府司法扵軍主管本司文字兼造帳官　臣　邊智
　　　右迪功郎充提舉茶鹽司幹辦公事　臣　常任佚
　　　右文林郎充提舉茶鹽司幹辦公事　臣　强公徹
　　　右修職郎充提舉茶鹽司幹辦公事　臣　石公憲
　右奉議郎提舉兩浙東路茶鹽司公事　臣　韓協
　降授右朝奉郎前提舉兩浙東路茶鹽司公事　臣　王然
<pb:KR2b0007_SBCK_295-7a>
校勘監視
　　　　　&KR0792;縣進士婁　諤　進士茹　賛廷
　　　　　　　進士唐　奕　進士婁　時升
　　　　　　　進士婁　時敏　進士石　袤
　　　　　　　進士茹　幵　進士王　愈
　　　　　　　進士張　綱
　　　　右迪功郎新䖍州興縣主簿唐　自
　　　　餘姚縣進士棄　汝士　進士杜　&KR0022;彦
　　　　　　　進士錢　移哲　進士陸　&KR2631;
　　　　　　　進士顧　大冶　進士吕　克勤
　　　　　　　進士張　彦衡　進士朱　國輔
<pb:KR2b0007_SBCK_295-7b>
　　　　　進士杜　紱　進士孫　彬
　右迪功郎紹興府餘姚縣主簿王　絪
　右從事郎紹興府&KR0792;縣尉薛　鎡
　右修職郎紹興府&KR0792;縣丞桂　祐之
　左迪功郎紹興府府學教授晏　肅
　右承務郎知紹興府餘姚縣丞馮　滎叔
　左宣教郎知紹興府餘姚縣丞晏　敦臨
　　　　　　　　　　　　　　　　　　仲將
　　　　　　　　　　　　　　　　　　端禮
　　　　　　　　　　　　　　　　　　九成
