# -*- mode: mandoku-view -*-
#+TITLE: 資治通鑑
#+DATE: 2015-09-23 10:01:52
#+PROPERTY:  LASTPB  <MD KR2b0007_WYG_294-1a>
#+PROPERTY:  LASTPB  <PB KR2b0007_SBCK_290-22a>
#+PROPERTY: LASTPB  <md:KR2b0007_WYG_060-1a>
#+PROPERTY: JUAN 61


<pb:KR2b0007_SBCK_060-21b>
<md:KR2b0007_WYG_061-1a>¶
<pb:KR2b0007_SBCK_061-1b>
馬騰私有求於李傕¶不獲而怒欲舉兵相攻帝遣使者
和解之不從韓遂¶率衆來和騰傕既而復與騰合諫議
大<md:KR2b0007_WYG_061-2a>¶夫种邵侍中馬宇左中郎將劉範謀使騰襲長安已
爲¶内應以誅傕等壬申騰遂勒兵屯長平觀邵等¶謀泄
出犇槐里傕使樊稠郭汜及兄子利擊之騰遂敗¶走還
凉州又攻槐里邵等皆死庚申詔赦騰等¶夏四月以騰
爲安狄將軍遂爲安降將軍¶　曹操使司馬荀彧壽張
令程昱守¶¶鄄城復往攻陶謙<md:KR2b0007_WYG_061-2b>¶遂略地至琅邪東海所過
殘滅還擊破劉備於郯東謙¶恐欲走歸丹陽㑹陳留太
守張邈叛操迎吕布¶操乃引軍還初張邈少時好游俠¶
袁紹曹操皆與之善及紹爲盟主有驕色¶邈正議責紹
<pb:KR2b0007_SBCK_061-2a>
紹怒使操殺之操不聽曰孟卓親¶友也是非當容之今
天下未定奈何自相危也操之前¶攻陶謙志在必死敕
家曰我若不還往依孟卓¶後還見邈垂泣相對陳留高
柔謂鄉人曰曹將軍<md:KR2b0007_WYG_061-3a>¶雖據兖州本有四方之圖未得安
坐守也而張府君恃¶陳留之資將乘閒為變欲與諸君
避之何如衆人¶皆以曹張相親柔又年少不然其言柔
從兄幹自河北¶呼柔柔舉宗從之吕布之捨袁紹從張
陽也¶過邈臨别把手共誓紹聞之大恨邈畏操¶終為紹
殺己也心不自安前九江太守陳留邊讓¶嘗譏議操操
聞而殺之并其妻子讓素有才名由是兖¶州士大夫皆
恐懼陳宫性剛直壯烈内亦自疑乃與從<md:KR2b0007_WYG_061-3b>¶事中郎許汜
<pb:KR2b0007_SBCK_061-2b>
王楷及邈弟超共謀叛操宫説邈曰¶今天下分崩雄傑
並起君以千里之衆當四戰之地¶撫劒顧眄亦足以為
人豪而反受制於人不亦鄙乎今¶州軍東征其處空虛
吕布壯士善戰無前若¶權迎之共牧兖州觀天下形埶
俟時事之變此亦縱横¶之一時也邈從之時操使宫將
兵留屯東郡遂以其¶衆濳迎布為兖州牧布至邈乃使
其黨劉翊告荀彧曰¶吕將軍來助曹使君擊陶謙宜亟
供其軍食衆疑惑彧<md:KR2b0007_WYG_061-4a>¶知邈為亂即勒兵設備急召東郡
太守夏侯惇於濮陽¶惇來布遂據濮陽時操悉軍攻陶
謙留守兵少¶而督將大吏多與邈宫通謀惇¶至其夜誅
謀叛者數十人衆乃定豫州刺史郭貢率衆¶數萬來至
<pb:KR2b0007_SBCK_061-3a>
城下或言與吕布同謀衆甚懼貢求見荀彧¶彧將往惇
等曰君一州鎮也往必危不可彧¶曰貢與邈等分非素
結也今來速計必未定及其¶未定説之縱不為用可使
中立若<md:KR2b0007_WYG_061-4b>¶先疑之彼將怒而成計貢見彧無懼意謂鄄城
未易攻¶遂引兵去是時兖州郡縣皆應布唯鄄城范東
阿¶不動布軍降者言陳宫欲¶自將兵取東阿又使汎嶷
取范¶吏民皆恐程昱夲東阿人彧謂昱曰¶今舉州皆叛
唯有此三城宫等以重兵臨之非有以深¶結其心三城
必動君民之望也宜往撫之昱乃歸過范¶説其令靳允
曰聞吕布執<md:KR2b0007_WYG_061-5a>¶君母弟妻子孝子誠不可為心今天下大
亂英雄並起¶必有命世能息天下之亂者此智者所宜
<pb:KR2b0007_SBCK_061-3b>
詳擇也得主¶者昌失主者亡陳宫叛迎吕布而百城皆
應似能有為¶然以君觀之布何如人哉夫布麤中少親
剛而無禮匹¶夫之雄耳宫等以埶假合不能相君¶也兵
雖衆終必無成曹使君智略不世出殆天所授君¶必固
范我守東阿則田單之功可立也¶孰與違忠從惡而母
子俱亡乎唯君詳慮之允流涕<md:KR2b0007_WYG_061-5b>¶曰不敢有貳心時汎嶷
已在縣允乃見嶷伏兵刺殺之¶歸勒兵自守¶　徐衆評
曰允於曹公未成君臣母至親也於義應去¶衞公子開
方仕齊積年不返管仲以為不懷其親安¶能愛君是以
求忠臣¶必於孝子之門允宜先救至親徐庶母為曹公
所得¶劉備遣庶歸北欲為天下者恕人子之情也曹公
<pb:KR2b0007_SBCK_061-4a>
亦宜遣允<md:KR2b0007_WYG_061-6a>¶　昱又遣别騎絶倉亭津¶陳宫至不得渡昱
至東阿東阿令潁¶川&KR0037;祇已率厲吏民拒城堅守卒完¶
三城以待操操還執昱手曰微子之力吾無所歸矣表¶
昱爲東平相屯范吕布攻鄄城不能下西屯濮陽曹操¶
曰布一旦得一州不能據東平斷亢父泰山之道乘險¶
要我¶而乃屯濮陽吾知其無能爲也乃進攻之　五月
以揚<md:KR2b0007_WYG_061-6b>¶武將軍郭汜為後將軍安集將軍樊稠爲右將軍¶
並開府如¶三公合為六府皆參選舉李傕等各欲用其
所舉若一¶違之便忿憤喜怒主者患之乃以次第用其
所舉¶先從傕起汜次之稠次之三公所舉終不見用
河¶西四郡以去凉州治遠隔以河冦¶上書求别置州六
<pb:KR2b0007_SBCK_061-4b>
月丙子詔以陳¶留邯鄲商為雍州刺史典治之<md:KR2b0007_WYG_061-7a>¶　丁丑
京師地震戊寅又¶震　乙酉晦日有食之　秋七月壬
子太尉朱儁免¶　戊午以太常楊彪為太尉録尚書事
　甲子以鎮南將¶軍楊定為安西將軍開府如三公
自四月不雨至于¶是月糓一斛直錢五十萬長安中人
相食帝令侍御史¶侯汶出太倉米豆為貧人作糜餓死
者如¶故帝疑禀賦不實取米豆各五升於御前作糜¶得
二盆乃杖汶五十於是悉得全濟<md:KR2b0007_WYG_061-7b>¶　八月馮翊羌冦屬
縣郭汜樊¶稠等率衆破之　吕布有别屯在濮陽西曹
操夜襲破¶之未及還㑹布至身自摶戰自旦至日昳數¶
十合相持甚急操募人陷陳司馬陳留典韋將應¶募者
<pb:KR2b0007_SBCK_061-5a>
進當之布弓弩亂發矢至如雨韋不視謂等¶人曰虜來
十歩乃白¶之等人曰十歩矣又曰五歩乃白等人懼疾
言虜至矣¶韋持㦸大呼而起所抵無不應手倒者布衆
退㑹<md:KR2b0007_WYG_061-8a>¶日暮操乃得引去拜韋都尉令常將親兵數百人
繞大¶帳左右濮陽大姓田氏為反閒操得入城燒其東¶
門示無反意及操軍敗布騎得操而不識問曰曹操何¶
在操曰乗黄馬走者是也布騎乃釋操而追黄馬者操¶
突火而出至營自力勞軍令軍中促為攻具進復攻之¶
與布相守百餘¶日蝗蟲起百姓大餓布糧食亦盡各引
去九月操還鄄¶城布到乘氏<md:KR2b0007_WYG_061-8b>¶為其縣人李進所破東屯
山陽冬¶十月操至東阿袁紹使人説操欲使操遣家居
<pb:KR2b0007_SBCK_061-5b>
鄴¶操新失兖州軍食盡將許之程昱曰意者將軍殆臨
事¶而懼不然何慮之不深也夫袁紹有并天下之心而
智¶不能濟也將軍自度能為之下乎將軍以龍虎之¶威
可為之韓彭邪今兖州雖殘尚有三城能戰之士不¶下
萬人以將軍之神武與文若昱等收而用之¶覇王之業
可成也願將軍更慮之操乃止　十二月司<md:KR2b0007_WYG_061-9a>¶徒淳于嘉
罷以衛尉趙温為司徒錄尚書事　馬騰之¶攻李傕也
劉焉二子範誕皆死議郎河南龎羲素與焉¶善乃募將
焉諸孫入蜀㑹天火燒城¶焉徙治成都疽發背而卒州
大吏趙韙¶等貪焉子璋温仁共上璋為益州刺史詔拜¶
潁川扈瑁為刺史璋將沈彌婁發甘寧反擊璋不¶勝走
<pb:KR2b0007_SBCK_061-6a>
入荆州詔乃以璋為益州牧璋以韙為征東中郎將¶率
衆擊劉表屯朐䏰<md:KR2b0007_WYG_061-9b>¶　徐州牧陶謙疾篤¶謂别駕東海麋
笁曰¶非劉備不能安此州也謙卒笁率州人迎備備未
敢¶當曰袁公路近在壽春君可以州與之典農校¶尉下
邳陳登曰¶公路驕豪非治亂之主今欲¶為使君合歩騎
十萬上可以匡主濟民下可以割<md:KR2b0007_WYG_061-10a>¶地守境若使君不見
聽許登亦未敢聽使¶君也北海相孔融謂備曰袁公路
豈憂國忘家者邪冢¶中枯骨何足介意¶今日之事百姓
與能天與不取¶悔不可追備遂¶領徐州　初太傅馬日
磾與趙岐俱奉使至壽春¶岐守志不橈袁術憚之日磾
頗有求於術術侵侮之¶從日磾借節視之因奪不還條
<pb:KR2b0007_SBCK_061-6b>
軍中十餘人使促辟之<md:KR2b0007_WYG_061-10b>¶日磾從術求去術留不遣又欲
逼為軍師日磾病其失¶節嘔血而死　初孫堅娶錢唐
吳氏生四¶男䇿權翊匡及一女堅從軍於外留家壽春
䇿年十餘¶嵗已交結知名舒人周瑜與䇿同年亦英逹
夙成聞¶䇿聲問自舒來造焉便推結分好¶勸䇿徙居舒
䇿從之瑜乃推道&KR0047;大宅與䇿¶升堂拜母有無通共及
堅死䇿年十七還葬曲阿<md:KR2b0007_WYG_061-11a>¶已乃渡江居江都結納豪俊
有復¶讐之志丹陽太守㑹稽周昕與袁術相惡¶術上䇿
舅吳景領丹陽太守攻昕奪其郡以¶䇿從兄賁為丹陽
都尉䇿以母弟託廣陵張¶紘徑到壽春見袁術涕泣言
曰亡父昔從長沙入討董¶卓與明使君㑹於南陽同盟
<pb:KR2b0007_SBCK_061-7a>
結好不幸遇難勲業不終¶䇿感惟先人舊恩欲自憑結
願明¶使君埀察其誠術甚竒之然未肯還其父兵謂䇿
曰孤<md:KR2b0007_WYG_061-11b>¶用貴舅為丹陽太守賢從伯陽為都尉彼¶精兵之
地可還依召募䇿遂與汝南吕範¶及族人孫河迎其母
詣曲阿依舅氏因緣召募得數百¶人而為涇縣大帥祖
郎所襲¶幾至危殆於是復往見術術以堅餘¶兵千餘人
還䇿表拜懷義校尉䇿騎士有罪逃入術營¶隱於内廐
䇿指使人就斬之訖詣術謝術曰¶兵人好叛當共疾之
何為謝也由是軍中益畏憚<md:KR2b0007_WYG_061-12a>¶之術初許以䇿為九江太
守己而更用丹陽陳紀¶後術欲攻徐州從廬江太守陸
康求米三萬斛康不與¶術大怒遣䇿攻康謂曰前錯用
<pb:KR2b0007_SBCK_061-7b>
陳紀每恨本意不¶遂今若得康廬江眞卿有也䇿攻康
拔之術復用其故¶吏劉勲為太守䇿益失望侍御史劉
繇岱之弟也¶素有盛名詔書用為揚州刺史州舊治壽
春¶術已據之繇欲南渡江吳景孫賁迎置¶曲阿及䇿攻
廬江繇聞之以景賁本術所置懼為袁孫<md:KR2b0007_WYG_061-12b>¶所并遂搆嫌
隙迫逐景賁景賁退屯歴陽¶繇遣將樊能于糜屯横江
張英屯當利口以拒之¶術乃自用故吏惠¶衢為揚州刺
史以景爲督軍中郎將與賁¶共將兵擊英等¶
二年春正月癸丑赦天下¶　曹操敗吕布於定陶　詔
即拜袁紹爲右將¶軍　董卓&KR0004;死<md:KR2b0007_WYG_061-13a>¶三輔民尚數十萬戸
李傕等放兵劫略加以饑饉二年¶閒民相食略盡李傕
<pb:KR2b0007_SBCK_061-8a>
郭汜樊稠各相與矜功争權欲鬬¶者數矣賈詡每以大
體責之雖内不能善外相含¶容樊稠之擊馬騰韓遂也
李利戰不甚力稠叱之曰人¶欲截汝父頭何敢如此我
不能斬卿邪及騰¶遂敗走稠追至陳倉遂語稠曰本所
爭者非私怨¶王家事耳與足下州里人欲相與善¶語而
别乃俱却騎前接馬交臂相加共語良久而别軍<md:KR2b0007_WYG_061-13b>¶還李
利告傕韓樊交馬語不知所道意愛甚宻傕亦以¶稠勇
而得衆忌之稠欲將兵東出關從傕索益兵¶二月傕請
稠㑹議便於坐殺稠由是諸將轉相疑¶貳傕數設酒請
郭汜或留汜止宿汜妻恐汜愛¶傕婢妾思有以閒之㑹
傕送饋妻以豉為藥¶擿以示汜曰一栖不兩雄我固疑
<pb:KR2b0007_SBCK_061-8b>
將軍信¶李公也他日傕復請汜飲大醉¶汜疑其有毒絞
糞汁飲之於是各治兵相攻矣<md:KR2b0007_WYG_061-14a>¶帝使侍中尚書和傕汜
傕汜不從汜謀迎帝幸其¶營夜有亡者告傕三月丙寅
傕使兄子暹將數千兵圍¶宫以車三乘迎帝太尉楊彪
曰自古¶帝王無在人家者諸君舉事奈何如是暹曰將
軍計定¶矣於是羣臣歩從乘輿以出兵即入殿中掠宫
人御物帝¶至傕營傕又徙御府金帛置其營遂放火燒
宫殿官府¶居民悉盡帝復使公卿和傕汜汜留楊彪及
司空張喜¶尚書王隆光祿勲劉淵衛尉士孫瑞太僕韓
融廷尉宣<md:KR2b0007_WYG_061-14b>¶璠大鴻臚榮郃¶大司農朱儁將作大匠梁邵
屯騎校尉姜宣等於其營¶以為質朱儁憤懣發病死
<pb:KR2b0007_SBCK_061-9a>
夏四月甲¶子立貴人琅邪伏氏為皇后以后父侍中完
為執金吾¶　郭汜饗公卿議攻李傕楊彪曰羣臣共鬬
一人劫天¶子一人質公卿可行乎汜怒欲手刃之彪曰
卿尚¶不奉國家吾豈求生邪中郎將楊密固諌汜乃止
傕召¶羌胡數千人先以御物繒綵與之許以宫人婦女<md:KR2b0007_WYG_061-15a>¶欲令攻郭汜汜陰與傕黨中郎將張苞等謀攻傕丙申¶
汜將兵夜攻傕門矢及帝簾帷中又貫傕左耳苞等燒¶
屋火不然楊奉於外拒汜汜兵退苞等因將所領兵歸¶
汜是日傕復移乘輿幸北塢¶使校尉監塢門内外隔¶絶
侍臣皆有饑色帝求米五斗牛骨五具以賜左右傕¶曰
朝晡上飰何用米為乃以臭牛骨與之帝¶大怒欲詰責
<pb:KR2b0007_SBCK_061-9b>
之侍中楊琦諌曰傕自知所犯悖逆欲轉<md:KR2b0007_WYG_061-15b>¶車駕幸池陽
黄白城¶臣願陛下忍之帝乃止司徒趙温¶與傕書曰公
前屠陷王城殺戮大臣今争睚眥之隙¶以成千鈞之讎¶
朝廷欲令和解詔命不行而復欲轉乘輿於黄白¶城此
誠老夫所不解也於易一為過再為¶渉三而弗改滅其
頂凶不¶如早共和解傕大怒欲殺温其弟應諌之數日
乃止<md:KR2b0007_WYG_061-16a>¶傕信巫覡厭勝之術¶常以三牲祠董卓於省門外
毎對帝或言明陛下或¶言明帝為帝説郭汜無狀帝亦
隨其意應答之傕¶喜自謂良得天子歡心也閏月己卯
帝使謁者僕¶射皇甫酈和傕汜酈先詣汜汜從命¶又詣
傕傕不肯曰郭多盜馬虜耳何敢欲¶與吾等邪必誅之
<pb:KR2b0007_SBCK_061-10a>
君觀吾方略士衆足辦郭多否郭¶多又劫質公卿所為
如是而君茍欲左右之邪<md:KR2b0007_WYG_061-16b>¶酈曰近者董公之强將軍所
知也吕布受恩¶而反圖之斯須之閒身首異處此有勇
而無謀也今將¶軍身為上將荷國寵榮汜質公卿而將
軍脅主誰¶輕重乎張濟與汜有謀楊奉白波賊帥耳猶
知將¶軍所為非是將軍雖寵之猶不為用也傕呵之令
出酈¶出詣省門白傕不肯奉詔辭語不順¶帝恐傕聞之
亟令酈去傕遣虎賁王昌呼欲殺之¶昌知酈忠直縱令
去還答傕言追之不及　辛巳以車<md:KR2b0007_WYG_061-17a>¶騎將軍李傕為大
司馬在三公之右　吕布將薛蘭李¶封屯鉅野曹操攻
之布救蘭等不勝¶而走操遂斬蘭等操軍乘氏以陶謙
<pb:KR2b0007_SBCK_061-10b>
已死欲遂取¶徐州還乃定布荀彧曰昔高祖保關中光
武據河内¶皆深根固本以制¶天下進足以勝敵退足以
堅守故雖有困敗而終濟大¶業將軍本以兖州首事平
山東之難¶百姓無<md:KR2b0007_WYG_061-17b>¶不歸心悦服且河濟天下之要地也¶
今雖殘壞猶易以自保是亦將軍之關¶中河内也不可
以不先定今已破李封薛蘭若分兵東¶擊陳宫宫必不
敢西顧以其閒勒兵收熟麥約食畜榖一舉¶而布可破
也破布然後南結揚州共討袁術以¶臨淮泗若舎布而
東多留兵則不足用少留兵則¶民皆保城不得樵采布
乘虛冦暴民心益危唯鄄城范¶衛可全其餘非已之有
是無兖州<md:KR2b0007_WYG_061-18a>¶也若徐州不定將軍當安所歸乎且陶謙雖
<pb:KR2b0007_SBCK_061-11a>
死徐州未¶易亡也彼懲徃年之敗將懼而結親相¶為表
裏今東方皆已收麥必堅壁清野以待將軍攻之¶不㧞
略之無獲不出十日則十萬之衆未戰而自困¶耳前討
徐州威罰實行其子弟念父兄之恥必¶人自為守無降
心就能破之尚不可有也¶夫事固有棄此取彼者以¶大
易小可也以安易危可也權一時之埶不患本之不<md:KR2b0007_WYG_061-18b>¶固
可也今三者莫利願將軍熟慮之操乃止布復從東¶
緡與陳¶宫將萬餘人來戰操兵皆出收麥在者不能千
人屯營¶不固屯西有大隄其南樹木幽深操隱兵隄裏
出半兵¶隄外布益進乃令輕兵挑戰既合伏兵乃悉乘
隄¶歩騎並進大破之追至其營而還布夜走操¶復攻㧞
<pb:KR2b0007_SBCK_061-11b>
定陶分兵平諸縣布東犇劉備張邈從布使¶其弟超將
家屬保雍丘布初見備甚尊<md:KR2b0007_WYG_061-19a>¶敬之謂備曰我與卿同邊
地人也¶布見關東起兵欲誅董卓布殺卓東出關東諸
將無安¶布者皆欲殺布耳請備於帳中坐婦牀上令婦
向拜酌¶酒飲食名備為弟備見布語言無常外然之而
内不悦¶　李傕郭汜相攻連月死者以萬數六月傕將
楊奉謀¶殺傕事泄遂將兵叛傕傕衆稍衰庚午鎮東¶將
軍張濟自陜至欲和傕汜遷¶乘輿權幸&KR0042;農帝亦思舊
京遣使宣諭十<md:KR2b0007_WYG_061-19b>¶反汜傕許和欲質其愛子傕妻愛其男
和計未¶定而羌胡數來闚省門曰天子在此中耶李將
軍許¶我宫人今皆何在帝患之使侍中劉艾謂宣義將
<pb:KR2b0007_SBCK_061-12a>
軍賈¶詡曰卿前奉職公忠故仍升榮寵今羌胡¶滿路宜
思方略詡乃召羌胡大帥飲食之¶許以封賞羌胡皆引
去傕由此單弱於是復有言和¶解之計者傕乃從之各
以女為質秋七月甲子車¶駕出宣平門當度橋汜兵數
百人遮<md:KR2b0007_WYG_061-20a>¶橋曰此天子非也車不得前傕兵數百人皆持
大㦸在¶乘輿車前兵欲交侍中劉艾大呼曰是天子也
使侍中¶楊&KR0318;高舉車帷帝曰諸兵何敢迫近至尊耶¶汜
兵乃却既度橋士衆皆稱萬歳夜到霸陵從者皆饑¶張
濟賦給各有差傕出屯池陽丙寅以張濟為票¶騎將軍
開府如三公郭汜為車騎將軍楊定為後¶將軍楊奉為
興義將軍皆封列侯¶又以故牛輔部曲董承為安集將
<pb:KR2b0007_SBCK_061-12b>
軍<md:KR2b0007_WYG_061-20b>¶郭汜欲令車駕幸高¶陵公卿及濟以為宜幸&KR0042;農大
㑹議之不決帝¶遣使諭汜曰&KR0042;農近郊廟勿有疑也汜
不從帝遂¶終日不食汜聞之曰可且幸近縣八月甲辰
車駕幸新¶豐丙子郭汜復謀脅帝還都郿侍中种輯知
之¶密告楊定董承楊奉令㑹新豐郭汜自知謀泄乃棄
軍¶入南山　曹操圍雍丘張邈詣袁術¶求救未至為其
下所殺　冬十月以曹操為兖州牧<md:KR2b0007_WYG_061-21a>¶　戊戌郭汜黨夏
育高碩等謀脅乘輿西行侍中劉¶艾見火起不止請帝
出幸一營以避火¶楊定董承將兵迎天子幸楊奉¶營夏
育等勒兵欲止乘輿楊定楊奉力戰破之乃得出¶壬寅
行幸華陰寧輯將軍叚煨具服御及公卿已¶下資儲欲
<pb:KR2b0007_SBCK_061-13a>
上幸其營煨與楊定¶有隙定黨种輯左靈言煨欲反太
尉楊彪司徒趙温侍¶中劉艾尚書梁紹皆曰叚煨不反
臣等敢以死保董承<md:KR2b0007_WYG_061-21b>¶楊定脅&KR0042;農督郵令言郭汜來在
煨營帝疑之乃露次¶於道南丁未楊奉董承楊定將攻
煨使种¶輯左靈請帝為詔帝曰煨罪未著奉等攻之而
欲令朕¶有詔耶輯固請至夜半猶弗聽奉等乃輙攻煨
營十餘¶日不下煨供給御膳稟贍百官無有二意詔使
侍¶中尚書告喻定等令與煨和解定等奉詔還營李傕
郭¶汜悔令車駕東聞定攻煨相招共救之因欲劫帝而
西¶楊定聞傕汜至欲還藍田為汜所遮單騎亡走荆州
張<md:KR2b0007_WYG_061-22a>¶濟與楊奉董承不相平乃復與傕汜合十二月帝幸
<pb:KR2b0007_SBCK_061-13b>
&KR0042;¶農張濟李傕郭汜共追乘輿大戰於&KR0042;農東澗承奉
軍¶敗百官士卒死者不可勝數弃御物符䇿典籍畧無
所¶遺¶¶射聲校尉沮儁被創墜馬傕謂左右¶曰尚可活否
儁罵之曰汝等凶逆逼劫天子使公卿被¶害宫人流離
亂臣賊子未有如此也傕乃殺之壬<md:KR2b0007_WYG_061-22b>¶申帝露次曹陽¶承
奉乃譎傕等¶與連和而密遣閒使至河東招故白波¶帥
李樂韓暹胡才及南匈奴右賢王去卑並¶率其衆數千
騎來與承奉共擊傕等大破之斬首數千¶級於是董承
等以新破傕等可復東引庚申車駕發東¶董承李樂衛
乘輿胡才楊奉韓暹匈奴右賢¶王於後爲拒傕等復來
戰奉等大敗死者甚於東澗光<md:KR2b0007_WYG_061-23a>¶禄勲鄧淵廷尉宣璠少
<pb:KR2b0007_SBCK_061-14a>
府田芬大司農張義皆死司¶徒趙温太常王絳衛尉周
忠司&KR0032;校尉管郃為傕所遮¶欲殺之賈詡曰此皆大臣
卿奈何害之乃止¶李樂曰事急矣陛下宜御馬上曰不
可舎百官而去此¶何辜哉兵相¶連綴四十里方得至陜
乃結營自¶守時殘破之餘虎賁羽林不滿百人傕汜兵
繞營叫呼¶吏士失色各有分散之意李樂懼欲令車駕
御船<md:KR2b0007_WYG_061-23b>¶過砥柱出孟津¶¶¶楊彪以為河道險難非萬¶乘所宜
乘乃使李樂夜渡濳具船舉火為¶應上與公卿歩出營
皇后兄伏德扶后一手挾絹十匹¶董承使符節令孫徽
從人閒斫之¶殺旁侍者血濺后衣河岸高十餘<md:KR2b0007_WYG_061-24a>¶丈不得
下乃以絹為輦使人居前負帝餘皆匍匐¶而下或從上
<pb:KR2b0007_SBCK_061-14b>
自投冠幘皆壞既至河邊士卒争赴舟董¶承李樂以戈
擊之手指於舟中可掬¶帝乃御船同濟者皇后及楊彪
以下¶纔數十人其宫女及吏民不得渡者皆為兵所掠
奪衣¶服俱盡髪亦被截凍死者不可勝計衛尉士孫瑞¶
為傕所殺傕見河北有火遣騎候之適見上渡河呼曰¶
汝等將天子去邪董承懼射之以被為幔<md:KR2b0007_WYG_061-24b>¶旣到大陽¶幸
李樂營河内太守張楊使數千人負米來¶貢餉乙亥帝
御牛車幸安邑河東太守王邑¶奉獻綿帛悉賦公卿以
下封邑為列候拜胡¶才為征東將軍張楊為安國將軍
皆假節¶開府其壘壁羣帥競求拜職刻印不給至乃以
錐¶畫之乘輿居棘籬中門戶無關閉天子與羣臣㑹兵
<pb:KR2b0007_SBCK_061-15a>
士¶伏籬上觀互相鎮壓以為笑帝又遣太僕韓融至&KR0042;<md:KR2b0007_WYG_061-25a>¶農與傕汜等連和傕乃放遣公卿百官頗歸所掠宫人¶
及乘輿器服已而糧榖盡宫人皆食菜果乙卯張楊自¶
野王來朝謀以乘輿還雒陽諸將不¶聽楊復還野王是
時長安城空四十餘日强者四散羸¶者相食二三年閒
關中無復人跡沮授説袁紹曰¶將軍累葉台輔世濟忠
義今朝廷播越¶宗廟殘毁觀諸州郡雖外託義¶兵内實
相圖未有憂存社稷䘏民之意今州域粗定<md:KR2b0007_WYG_061-25b>¶兵強士附
西迎大駕即宫鄴都挾天¶子而令諸侯畜士馬以討不
庭¶誰能禦之潁川郭圖淳于瓊曰漢室陵¶遲為日久矣
今欲興之不亦難乎且¶英雄並起各據州郡連徒聚衆
<pb:KR2b0007_SBCK_061-15b>
動有萬計所謂秦失其¶鹿先得者王今迎天子自近動
輒表聞從之則權¶輕違之則拒命非計之善者也授曰
今迎朝廷於義為¶得於時為宜若不早定必有先之者
矣紹不從　<md:KR2b0007_WYG_061-26a>¶初丹陽朱治嘗為孫堅¶校尉見袁術政德
不立¶勸孫䇿歸取江東時吳景攻樊能張英等歲餘不
克䇿¶説術曰家有舊恩在東願助舅討横江横江㧞因
投本¶土召募可得三萬兵以佐明使君定天下¶術知其
恨而以劉繇據曲阿王朗在㑹¶稽謂策未必能定乃許
之表策為折衝校尉將兵<md:KR2b0007_WYG_061-26b>¶千餘人騎數十匹行收兵比
至歴陽¶衆五六千時周瑜從父尚為丹陽太守瑜將兵¶
迎之仍助以資糧䇿大喜曰吾得卿諧也¶¶進攻横江當
<pb:KR2b0007_SBCK_061-16a>
利皆㧞之樊能張英敗走䇿渡江轉鬭¶所向皆破莫敢
當其鋒者百姓聞孫郎至皆失䰟魄¶長吏委城郭竄伏
山草¶及䇿至軍士奉<md:KR2b0007_WYG_061-27a>¶令不敢虜略雞犬菜茹一無所犯
民乃大悦競以¶牛酒勞軍䇿為人美姿顔能笑語性闊
逹聽受善於用人¶是以士民見者莫不盡心樂為致死¶¶¶
䇿攻劉繇牛渚營¶¶盡得邸閣糧穀戰具<md:KR2b0007_WYG_061-27b>¶時彭城相薛禮
下邳相丹陽笮融依繇為盟主禮¶據秣陵城¶融屯縣南
䇿皆擊破之¶又破繇别將於梅陵轉攻湖¶孰江乘皆下
之進¶擊繇於曲阿繇同郡太史慈時自東萊來省繇¶會
䇿至或勸繇可以慈為大將繇曰¶我若用子義許子將
不當笑我邪但<md:KR2b0007_WYG_061-28a>¶使慈偵視輕重時獨與一&KR0016;卒遇策於神
<pb:KR2b0007_SBCK_061-16b>
亭¶䇿從騎十三皆堅舊將遼西¶韓當零陵黄蓋軰也慈
便前鬭正與䇿對䇿刺慈馬¶而擥得慈項上手㦸慈亦
得策兠鍪㑹兩家兵¶騎並各來赴於是解散繇與¶策戰
兵敗走丹徒策入曲阿¶勞賜將士發恩布令告諭諸縣
其劉繇笮融等故¶鄉部曲來降首者一無所問樂從軍
者一身行<md:KR2b0007_WYG_061-28b>¶復除門戸不樂者不強旬¶日之閒四面雲集
得見兵二萬餘人馬千餘匹威¶震江東丙辰袁術表策
行殄冦将軍策將¶吕範言於策曰今將軍事業日大士
衆日盛而綱紀猶¶有不整者範願蹔領都督佐將軍部
分之策曰子¶衡旣士大夫加手下已有大衆立功於外¶
豈宜復屈小職知軍中細事乎範曰不然今¶捨本土而
<pb:KR2b0007_SBCK_061-17a>
託將軍者非為妻子也欲<md:KR2b0007_WYG_061-29a>¶濟世務也譬猶同舟渉海一
事不牢卽俱受其敗此亦¶範計非但將軍也策笑無以
荅範出便釋褠著袴褶¶執鞭詣閤下啟事自稱領都督¶
䇿乃授傳委以衆事由是軍中肅睦威禁大¶行䇿以張
紘為正議校尉彭城張¶昭為長史常令一人居守一人
從征討及廣陵秦¶松陳端等亦參與謀謨策待昭以師
友之禮文武¶之事一以委昭昭每得北方士大夫書䟽
專歸美於昭<md:KR2b0007_WYG_061-29b>¶䇿聞之歡笑曰昔管子相齊一則仲父二
則仲父而桓¶公為霸者宗¶¶今子布賢我能用之其功名
獨不在我乎¶袁術以從弟¶㣧為丹陽太守周尚周瑜皆
還壽春劉繇自丹徒¶將犇㑹稽許劭曰㑹稽富實策之
<pb:KR2b0007_SBCK_061-17b>
所貪且窮在海¶隅不可往也不如豫章北連豫壤西接
荆州若収合吏<md:KR2b0007_WYG_061-30a>¶民遣使貢獻與曹兖州相聞雖有袁公
路隔在其閒其¶人豺狼不能久也¶足下受主命孟德景
升必相救濟繇從¶之　初陶謙以笮融為下邳相使督
廣陵下邳彭城糧¶運融遂斷三郡委輸以自入¶大起浮
屠祠課人¶讀佛經招致旁郡好佛者至五千餘戸每浴
佛¶輒多設飲食布席於路經數十<md:KR2b0007_WYG_061-30b>¶里費以巨億計及曹
操擊破陶謙徐土不¶安融乃將男女萬口走廣陵廣陵
太守趙昱待以¶賔禮先是彭城相薛禮為陶謙所逼屯
秣陵融利廣陵¶資貨遂乘酒酣殺昱放兵大掠因過江
依禮既而復殺¶之劉繇使豫章太守朱皓攻袁術所用
<pb:KR2b0007_SBCK_061-18a>
太守¶諸葛&KR0007;&KR0007;退保西城¶¶及繇泝江西上駐於彭澤使
融助<md:KR2b0007_WYG_061-31a>¶皓攻&KR0007;許劭謂繇曰笮融出軍不顧名義者也朱
文明¶喜推誠以信人宜使密防之融到果詐殺¶皓代領
郡事繇進討融融敗走入山為民所殺詔以前¶太&KR0019;掾
華歆為豫章太守丹陽都尉朱治逐吳郡¶太守許貢而
據其郡貢南依山賊嚴白虎¶　張超在雍丘曹操圍之
急超曰惟臧洪¶當來救吾衆曰袁曹方睦洪為¶袁所表
用必不敗好<md:KR2b0007_WYG_061-31b>¶以招禍超曰子源天下義士¶終不背本但
恐見制強力不相及耳¶洪時為東郡太守徒跣號泣從
紹請兵將赴其難¶紹不與請自率所領以行亦不許雍
丘遂潰張超¶自殺操夷其三族洪由是怨紹絶不與通
<pb:KR2b0007_SBCK_061-18b>
紹興兵圍之¶歴年不下紹令洪邑人陳琳以書喻之洪
復書曰僕小¶人也本乏志用中因行役䝉主人傾蓋¶恩
深分厚遂竊大州寧樂今日自還接刃乎<md:KR2b0007_WYG_061-32a>¶當受任之初
自謂究竟大事共尊王室豈悟本州¶被侵郡將遘戹請
師見拒辭行被拘使洪¶故君遂至淪滅區區微節無所
獲申豈得復全交友之¶道重虧忠孝之名乎斯所以忍
悲揮戈収淚¶告絶行矣孔璋足下徼利於境外臧洪投¶
命於君親吾子託身於盟主臧洪䇿名於¶長安子謂余
身死而名滅僕亦笑子生而無聞焉紹見¶洪書知無降
意増兵急攻城中糧穀已盡外無彊救<md:KR2b0007_WYG_061-32b>¶洪自度必不免
呼將吏士民謂曰袁氏無道所圖¶不軌且不救洪郡將
<pb:KR2b0007_SBCK_061-19a>
洪於大義不得不死念諸君無事¶空與此禍可先城未
敗將妻子出皆¶垂泣曰明府與袁氏本無怨隙今為本
朝郡將之故自致¶殘困吏民何忍當舎明府去也初尚
掘䑕煑䈥角後無¶可復食者主簿啟内厨米三升請稍
以為¶饘粥洪歎曰何能獨甘此邪使作薄糜徧¶班士衆
又殺其愛妾以食將士將士咸流涕無能<md:KR2b0007_WYG_061-33a>¶仰視者男女
十八千人相枕而死莫有離叛者城¶陷生執洪紹大㑹
諸將見洪謂曰臧洪何相負若此今¶日服未洪據地瞋
目曰諸袁事漢四世五公¶可謂受恩今¶王室衰弱無扶
翼之意欲因際㑹希冀非望多殺忠良¶以立姦威洪親
見呼張陳留為兄則洪府君¶亦宜為弟同共戮力為國
<pb:KR2b0007_SBCK_061-19b>
除害奈何擁¶衆觀人屠滅惜洪力劣不能推刃為天下
報仇<md:KR2b0007_WYG_061-33b>¶何謂服乎紹本愛洪意欲令¶屈服原之見洪辭切
知終不為己用乃殺之洪邑人陳¶容少親慕洪時在紹
坐起謂紹曰將軍舉¶大事欲為天下除暴而先誅忠義
豈合天意臧洪發舉¶為郡將奈何殺之紹慙使人牽出
謂曰汝非臧洪儔空¶復爾為容顧曰仁義豈有常蹈之
則君子背之¶則小人今日寧與臧洪同日而死不與將
軍同日¶而生也遂復見殺在坐無不歎息竊相謂曰如
何<md:KR2b0007_WYG_061-34a>¶一日殺二烈士　公孫瓚既殺劉虞盡有幽¶州之地
志氣益盛恃其才力不恤百姓記過忘善睚眦¶必報衣
冠善士名在其右者必以灋害之有¶材秀者必抑困使
<pb:KR2b0007_SBCK_061-20a>
在窮苦之地或問其故瓚曰衣冠皆¶自以職分當貴不
謝人惠故所寵愛類多商販庸¶兒與為兄弟或結婚姻
所在侵暴百姓怨之劉虞從事¶漁陽鮮于輔等合¶率州
兵欲共報仇以燕國閻柔素有恩信推為烏桓司<md:KR2b0007_WYG_061-34b>¶馬柔
招誘胡漢數萬人¶與瓚所置漁陽太守鄒丹戰于潞北
斬丹¶等四千餘級烏桓峭王亦率種人及鮮卑七¶千餘
騎隨輔南迎虞子和與袁紹將麴義合兵十萬共¶攻瓚破
瓚於鮑丘¶斬首二萬餘級於¶是代郡廣陽上谷右北平各
殺瓚所置長吏復與鮮于¶輔劉和兵合瓚軍屢敗先是
有童謡曰<md:KR2b0007_WYG_061-35a>¶燕南垂趙北際中央不合大如礪唯有此中
可避世瓚¶自謂易地當之遂徙鎮易為圍塹十重於塹
<pb:KR2b0007_SBCK_061-20b>
裏築京皆¶高五六丈為樓其上中塹為京特高十丈¶¶自
居焉以鐵為門¶斥去左右男人七歳以上不得入門專
與姬妾居¶其文簿書記皆汲而上之令婦人¶習為大聲
使聞數百歩以傳宣教令踈逺賔客無<md:KR2b0007_WYG_061-35b>¶所親信謀臣猛
將稍稍乖散自此之後希復攻戰¶或問其故瓚曰我昔
驅畔胡於塞表¶埽黄巾於孟津當此之時謂天下指麾
可定¶至於今日兵革方始觀此非我所决不如休兵力
耕以¶救凶年兵灋百樓不攻今吾諸營樓樐數十重¶積
榖三百萬斛食盡此榖足以待天¶下之事矣　南單于
於扶羅死弟呼厨泉立居于平陽¶
資治通鑑卷第六十一
